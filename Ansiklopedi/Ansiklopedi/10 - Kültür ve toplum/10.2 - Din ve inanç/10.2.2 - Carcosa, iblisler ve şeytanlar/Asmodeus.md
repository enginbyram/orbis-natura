durum: #status/developing   
tarih: 2022-11-28 | 01:18
# Asmodeus
>[!poetry]
>"Kelimenin tam anlamıyla: Evrenin, kötülükle bürünmüş en hırslı ve en vahşi, üstüne üstlük entrikadan haz alan sekiz iblisinin arasında her gün yaşam savaşı vermekteyim. Hanımlar ve beyler. Sevgili dinleyiciler, bu diyarın kapısı tâlihsiz kargaşayla dolu sonsuz bir çukura açılıyor. Şimdi siz söyleyin! Nasıl olur da, bu sonsuz mücâdeledeki mağdurlar siz ve sizin gibiler olabilir?"
>―[[Kan Savaşı#Asmodeus'un Yargılanması|Kan Savaşı sonrası Asmodeus'un yargılanması]] 

**Asmodeus**, veya **Sapkın Lord**, **Günahların Tanrısı**; sapkınlıkların ve özellikle şehvetin kötü tanrısıdır. Nüfuzlu [[İblis|iblis]] prenslerinden olup, baskının ve gücün yöneticisi, aynı zamanda [[Carcosa#Şehvet Katı|Carcosa’nın ikinci katının]] lordudur.
## Tasvir
Onun, fanilerin arasında yüzlerce metrelik kanatsız, pullu bir yılanımsı varlık olarak belirdiği söylenir. Formunun büyüklüğü sebebiyle başkalarıyla iletişime geçemez, bu, aynı zamanda diğerlerine üstten baktığının da göstergesi olarak tasvir edilir. Bazen bu formda belirmek yerine yılanımsı formunu yakınlarda saklayarak [[_posts/2023-05-29-insan|insanların]] karşısına onlar gibi bir insan olarak çıkar, fakat ana formu olan yılan formu çok da uzaklarda yer almaz.

[[Neheril|Neheril'den]] geriye kalan [[Ansiklopedi/Ansiklopedi/Artifak|artifakları]] aradığı da bazı kaynaklarda geçer. Neheril'e güçlü bir biat duygusu besler.

Bedeninin asıl yerini diğer [[İblis|şeytanlardan]], insanlardan; herkesten ve her şeyden gizli tutar. Onun asıl şeklini görenlerin aynı gün içerisinde korkuyla öldüğü söylenir. Bu nedenle korkudan ölme durumuna “Asmodeus'u görmek” denir.