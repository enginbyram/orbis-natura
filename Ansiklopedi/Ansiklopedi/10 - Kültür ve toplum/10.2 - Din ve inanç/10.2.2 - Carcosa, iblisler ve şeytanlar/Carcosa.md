durum: #status/type  
tarih: 2022-11-26 | 14:40
# Carcosa
> [!poetry] 
>Dalgalar çarpar sahil boyunca,
>kara güneş boğulur dağların ardında.
>Pelerini dalgalanır, şarkılar söylenir adına
>sonsuz ışığının altında
>Carcosa’da.

Evrende bulunan her kavramın(bazen ise nesnelerin) temelinde üstün güçlere sahip varlıklar vardır. Bu varlıklar, kavramlar ile özdeşleşmiş olup aynı zamanda kendi çıkarları için kullanmayı pek iyi bilirler. Bu kavramlardan hem düşünmesi hem de tuzağına düşmesi en basit olanları [[Yedi Günah|yedi günahlardır]].

[[Arkonyalı Tyre]] gibi [[Ansiklopedi/40 - Büyü ve doğaüstü güçler/40.2 - Asil soylar/Magyan]] filozoflar ve sonrasında ise [[Kilise|Mûnit Kilisesi kurucu babaları]], dünyanın [[Doğaüstü varlıklar|ruhlar ve perilerle]] dolu olduğunu söyler. Bu ruhlar rüzgarın ardında saklanabilir, dalgaların arasında yüzebilir ve taşların içerisinde barınabilir; ayrıca bu dünyaya ait olmayan ruhlar ev eşyaları gibi oldukça basit nesnelerin içerisinde bir sonraki hedeflerine ulaşmak için bekleyişe geçebilir. Hepsinin var olmasının kendilerine has nedenleri bulunur, ve çoğu da kötü huyludur. Peki bu varlıklar nereden gelmektedir?

**Carcosa**, veya **Cehennem** olarak adlandırılır; [[İblisler|şeytanların]], iyelerin, kötü periler ve ruhların anavatanıdır. Kötülüğün beden bulmuş [[Diyarlar|diyarı]] olmakla kalmayıp, günahların ve gaddarlığın kalbidir. Oldukça katı bir kast sistemi cehennemin bütün katlarında mevcuttur.

Carcosa’nın her katının kendine has özellikleri vardır, ve yukarı katlara çıktıkça alan daralmaya başlar. Her katın günahkârlarına işledikleri günaha göre sonsuza dek ızdırap çektirilir. Bazı cezalar oldukça ilginç olabilir, mesela: [[Falcılık|Falcıların]] kafası ters döndürülerek sonsuza dek ileriye doğru yürümesi söylenir. Yasak yollarla geleceği görmeye çalıştıkları için önlerini bir daha asla görmeden ilerlemelerini ceza olarak işlerler.

Günah işlemiş, ancak vefat etmeden önce tövbe etmiş olanlar ise cehennemde bulunmazlar. Cehennemde bulunanlar günahlarını haklı bulanlar olmuşlardır.
## Carcosa'nın Katları
### Araf
>[!poetry]
>Hiç şikayet yoktu havayı saran,
boşluğu titreten derin nefesler dışında.
ızdırap değil kederdi,
kadınlar ve çocuklar tarafından duyulan
Carcosa’da.

Günahkâr ruhlar onlara ayrılan cemaatkapısından geçtikten sonra durup etraflarına bakarlar. İblisler onları alıp götürmeden önce çok kısa bir süreleri vardır. Bazıları yaşını almış, bazıları ise oldukça gençtir. Hava karanlık ve gökte sadece bir tane, oldukça büyük çember durur. Çevresi beyaz parlar, ancak merkezindeki karanlık havanın rengini siyaha bürümüştür. Etraflarının ıssız bir ormanla çevrilmiş olduğunu farkederler. Ne bir kırlangıç şarkısı, ne bir kurt uluması, ne de rüzgarın sesi duyulur. Sadece sonsuz bir dalga sesi; acıklı, yumuşak ve kısa süreli iniltiler belli belirsiz duyulabilir.

**Birinci Kat**, veya diğer adıyla **Araf**; [[İnsan'ın doğal günahı|doğuştan edindikleri günahlardan]] [[Arınma|arınmayan]] insanların tutulduğu kattır. Arafta olanların çoğu sonsuza dek burada tutulmayacaktır. Onlar, günahlarına rağmen arınmak için sırada bekleyenlerdir. [[Iephus]] tarafından günahlarından arınacakları zaman bir gün gelecek ve onunla birlikte [[Bekçiler|Bekçilerin]] yanına, [[Cennet|göklere(cennete)]] çıkacaklardır. Merkezinde [[Ashtaroth|Ashtaroth’un]] bulunduğu bu katta, eğer ki bekleyenlerin içerisinden Iephus’un sevgisini kabul etmeyen veyahutta sevgisine ait olmayanlar olursa, iblisler tarafından ait oldukları kata çıkarılırlar. Burada sonsuza dek kalacaklar olanlar ise [[Baal|Baal’ın]] emrinin altına girip [[Carcosa Ordusu|ordusuna]] katılırlar.

Bu katın merkezinden bir nehir geçer, adı da [[Styx Nehri|Styx’dir]]. Bu nehir hem [[Carcosa#II. Kat: Şehvet|ikinci kata]] bağlıdır, hem [[Fani Diyar|dış dünyaya]] hem de [[Orcus|yeraltı dünyası Orcus’a]] bağlıdır. Çoğu [[Sihirbaz|sihirbaz]] bu nehri kullanarak Carcosa’ya yolculuk eder, fakat bu yol oldukça tehlikelidir. Bu sebepten dolayı çoğu büyük sihirbaz kulelerinde Carcosa’ya açılan direkt [[Geçit Kapıları|kapılar]] vardır, fakat bu kapıları idame ettirmek oldukça zordur.
### Şehvet Katı
>[!poetry]
>Rüzgarın ve kasırganın, yağmurun ortasında
aşıkların söylemesine gerek kalmaz
Buldukları ve öptükleri soluk dudaklara
matem tutmalarına
Carcosa’da.
### Oburluk Katı
>[!poetry]
>Dalgalar durulur,
kara güneş yine de boğulur, durmadan.
Dökülür soluk dudaklarımdan
ancak sesim değil cezaretim
Carcosa’da.
### Açgözlülük Katı
>[!poetry]
>Muazzam ağırlık altında
bir taraftan diğerine koştururlar
Ciğerlerinden çıkan çığlıklarla konuşurlar.
Sorarlar: “Neden israf edersin? Neden istiflersin?”
Carcosa’da.
### Hiddet Katı
>[!poetry]
>Ruhumun ve bedenimin şarkısı, sesim öldü;
Söylenmeden, dile getirilmeden,
yaşlar akarken.
Kuruyup gider her zamanki gibi
Carcosa’da.
### Hainlik Katı
### Sapkınlık Katı
>[!poetry]
>Göklerin kızılına bürünür sahil
dalgalar çarptıkça, deniz kabarır.
Binlerdir bekleyenler inler
kapıdan geçtikçe yeniler.
Carcosa’da.
### Sahtekârlık Katı
### Kibir Katı
## Ayrıca bakınız
## Notlar
## Referanslar