durum: #status/complete   
tarih: 2022-11-28 | 02:35
# Druid
>[!poetry]
>Gaflete düşen bazı kimseler druidler hakkında "çiçek seviciler" diye alay eder, fakat bilmezler ki onların çiçeklerde bulduğu irfan sayesinde basit illetlere kurban gitmiyoruz.
>―[[Flaminthir Bel'donnadeir]], [[Lath Büyücü Loncası]] Loncabaşı
 
Kökeni [[Bekçi#Teros|Teros]] ve [[Belegnor Amarthor|Belegnor Amarthor'a]] dayanan **druidler** yıllar içerisinde bütün [[Öe|Öe'ye]] yayılmış ve benimsenmiştir. Doğanın işleyişinde derin bilgi sahibi olan druidler; yabani canlıları veya diğer kişiler tarafından öksüz bırakılmışları yaralarından veya hastalıklarından iyileştirirler. Druidlerin kutsal mabetleri olan korular bazıları için ayrıca sığınaklardır. Kutsal korularda kan dökülemez.
## Kültür
>[!tip] Druidlerin amaçları medeniyet ve medeni yaşamlar ile hiç alakalı olmaz.
>Onlar spesifik bir devletle veya devlet tipiyle bağlantılı değildir, druidler sadece bağlı oldukları camiadan emir alırlar.

Bir druidin ulaşabileceği en yüksek mertebe [[Başdruid|başdruidliktir]], fakat bu mertebeye ulaşmış sadece bir druid vardır ki o da druidliği ortaya çıkaran [[Belegnor Amarthor|Belegnor Amarthor'dur]]. [[Zümrüt Yoldaşlığı]] camiasının lideridir. Druid toplumunda [[Melek|melek]] olarak görülse de aslında fani bir [[_drafts/2023-05-29-insan|insandır]]. [[Ruhban|Ruhban kesim]] ve köktendinci toplumlar tarafından Belegnor'un melek olarak adlandırılması oldukça günah ve rahatsız edici olarak karşılanır. Bu sebeple druidler ile ruhban sınıf  arasında güçlü bir çekişme yaşanır.

Gizemli doğalarıyla bilinen druidler, yabanları evleri gibi görürler; yabani canlılar nasıl yaşarsa onlar da öyle yaşamayı tercih ederler. Doğanın sağlığının düzen ve dengeden geldiğine inanan druidler evrenin dört elementinin -ateş, su, toprak, havanın bir denge içerisinde olması gerektiğine ve bu dengenin bozulmaması için uğraşılmasını tembihlerler, yoksa evrenin element düzlemleri tarafından domine edileceğinden kaygılanırlar. Aynı şekilde, druidler doğanın, medeniyetin konseptize ettiği iyi ve kötü, düzenli ve kaotik kavramlarının dışında çok farklı işlediğini düşünür; bu nedenle medenileşmiş dünyanın doğayı anlamadığını ve hiçbir zaman anlayamayacağını düşünmekten kaçınmaz.

Doğanın gaddarlığını kabul eden druidler doğaya yabancı olan kavramlara da tiksintiyle yaklaşır. [[Aberasyon|aberasyon]] ve [[Meyit|meyitlere]] karşı durup onların doğal düzeni bozduğunu düşünürler.

Bu güçlü koruyucular, konuya yabancı olanlar tarafından yabanları yönetenler olarak görünürler. Ancak şöyle farklıdır ki, druidler doğanın verdiği güçle büyük güçler kazansa da onlar, kendilerini yabanların üstadları olarak görmektense onun "servantları" olarak görürler. [[Ruhban|Ruhbanların]] [[Bekçi|mümin olası]], veya bir şövalyenin lorduna bağlı kalması gibi onlar da doğaya bağlı olurlar. Bir druide göre doğadan üstün olma düşüncesi sadece ve sadece doğanın öğretileri hakkında münasip bilgiye sahip olmayanların ulaşacağı bir düşüncedir. Druidlerin ilkel güçleri, doğayı kontrol etmekten öte, onunla kurulan ruhani bütünlükten gelmektedir.
### Druidler ve inanç
Druidler diğer druidlerle kardeşliğe benzer bir bağ taşır, fakat yakın bağlar yerine daha çok uzak işbirlikçilikle yetinirler. Kralların ve prenseslerin getirdiği yapay bağları umursamazlar; bunun yerine evrenin her karışına saygı duyar ve korurlar, uzak diyarlarda yaşayan druidlerle sanki arkadaşlarıymış gibi ortak projeler başlatabilirler. Kendi toplumları arasında iletişim kurabilmek için gizli bir dil olan [[Druid dili|druid dilini]] kullanılar. Bu dil bütün druid camialarında bilinir. Bu camialara kabul edilmek zorlu görevler ve gizli ayinlerden başarıyla mezun olmayı gerektirir. Fakat katılım gerçekleşirse çok nadiren atılırlar, ve görevlerini kendilerine has tarzda yapmalarına izin verilir.

Bu camialar spesifik mehzeplere, meleklere, mesihlere veya duruma göre iyi doğaüstü güçlere bağlı olabilir. Druidler bu varlıklara kendilerini adamaktan çok onları, servantları oldukları doğanın ana kaynağı olarak görürler. Bu nedenle doğaya duydukları saygıyı aynı şekilde bu varlıklara da iletirler.
### Diğer kültürler ve druidler
Druid kavramı, ilk olarak [[Bekçi#Teros|Teros]] tarafından [[Belegnor Amarthor|Belegnor Amarthor'a]] bahşedilmiş, ilk başta [[Ansiklopedi/40 - Büyü ve doğaüstü güçler/40.2 - Asil soylar/Endel|endeller]] tarafından kabul görmüştür, ancak zamanla artan popülerliği sayesinde diğer kültürlerde de druidzm ile ilgilenenler ortaya çıkmaya başlamıştır. Ayrıca, [[Gnoll|gnoll]] gibi bazı yabani varlıklar da druidzm ile ilgilenebilir. Druidler, medeniyet kavramını tamamiyle reddetmiş olmaları nedeniyle [[Paladinler|paladinler]], [[Düzenbaz|düzenbazlar]] ve [[Büyücüler|büyücüler]] gibi bu kavramı içselleştirmiş olan kişilerle anlaşmakta güçlük çekerler. Ayrıca, Belegnor Amarthor'un [[Melek|melek]] olması kavramı üzerine [[Ruhban|ruhbanlar]] ile ciddi tartışmalara girerler. Onlar çoğunlukla aynı mantık çizgisinde oldukları [[Barbar|barbarlar]], [[İzci|izciler]] ve [[Şaman|şamanlar]] gibi sınıflarla birlikte olmayı hedeflerler.