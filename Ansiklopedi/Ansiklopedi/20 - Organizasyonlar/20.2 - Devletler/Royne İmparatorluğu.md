durum: #status/legacy
tarih: 2022-11-26 | 03:05
# Royne İmparatorluğu
**Royne İmparatorluğu** veya **Nimbus'un Ülkesi** ya da kısaca **Royne**, [[İkinci Çağ]] sırasında var olan ve başkenti ilk başta [[Arbor]], sonralarında [[Ejderateşi]] olan ülke. Birinci yüzyılda [[Son Savaş]] ile başlayan yükselişi [[Caen'in Gazabı]] olayına kadar yaklaşık 870 yıl devam etti. Varolduğu sürenin neredeyse tamamında [[Batı Aarthal|Batı Aarthal'da]] ekonomik, kültürel ve askerî bakımdan en güçlü ülkeydi.

Özellikle [[Caledurion]] ile savaştığı Son Savaş, batının politik değişim sürecini başlattı. Bu sırada oluşan siyasal vakumu doldurmuştur. [[Dalair Royne]] (taht: 0-43), tanrılarla olan savaştan dolayı oldukça etkilenen coğrafyayı tekrar eski haline getirmek için tahtını [[Arbor|Arbor'da]] kurdu ve tanrı [[Nimbus|Nimbus'u]] sponsor edinerek bu bölgeye yayılmaya başladı. [[Bramor Royne]] (taht: 107-121) döne2minde imparatorluğun şimdilerde [[Gylfindor]] ve [[Antrach]] olarak bölgelere yayılmasıyla [[prefecthema]] sistemi kurulmuştur. [[Urador Royne|Urador'un]] (taht: 512-546) döneminde din ve monarşi bakımından reformlar düzenlendi, [[Başpaladin|başpaladin]] altında bulunan [[Nimbus'un Ordusu]], imparatorun altında ise devletin ordusu bulunmaya başladı. Ayrıca başkent [[Ejderateşi|Ejderateşi'ne]] taşındı ve [[Gylfindor|Arbor prefectheması]] (şimdilerde Gylfindor) [[Brennen Hanesi|Brennen ailesine]] verildi. [[II. Dalair Royne|II.Dalair]] (taht: 611-632) döneminde kuzeydeki güçlü millet [[Alghâri|Alghâriler]] ile çeşitli ittifaklar yaparak güney sınırlarını [[Nûn|Ork]] akınlarından korumayı başarmışlardır.

İmparatorluk sınırları son dönemlerine kadar gerileme göstermedi. Bazı iç karmaşalar yaşansa da bunlardan kolayca sıyrılabildiler, ancak son dönemlerinde gerçekleşen toplu iç savaşlar [[Caen'in Gazabı]] olayını tetiklemesiyle ülkenin çöküşünü getirdi.
## Coğrafya
İmparatorluk sınırları, en geniş olduğu noktada [[Batı Aarthal|Batı Aarthal'ın]] büyük bir kısmına sahipti. [[Gylfindor]] ve [[Antrach]] kuzey sınırları olup, [[Hegelion'un Dağları]] ve [[Kehram Çölü]] ve yakınları güney sınırı olarak bilinirdi.
## Yönetim ve bürokrasi
Royne'ların siyasi yapısında sıralama; [[Nimbus|Nimbus'un]] kanını taşıyan [[Royne Hanedanlığı]], Nimbus'a biat etmiş olanlar, onlarla beraber savaşmış ırklar, halk ve onlara karşı savaşmış olanlar olarak dizilmiştir. İmparatorluk içerisinde toplum üçe ayrılır: 'excelio' (varlıklı ve üstün olanlar), 'populae' (halk) ve 'diabolyar' (düşman). İlk grup olan *excelio* grubu siyasette yer alıp söz sahibi olabiliyorken populae grubunun böyle bir hakkı bulunmazdı.

Zaman zaman din ve monarşinin siyasi güç dengesinin bozulması, birinin birinden daha güçlü çıkarlara sahip olması nedeniyle halka yansıyan adaletsizlik nedeniyle ayaklanmalar çıktı. Sonucunda populae bir meclis oluşturarak yasa çıkarma hakkında sahip oldu. Sonrasında bu meclis monarşinin altında işleme konuldu ve din tarafında yarı-merkezileşmiş, [[Başpaladin|başpaladin'in]] altında işlem gören [[Ruhban]] ve [[Paladinler]] sınıfından oluşan bir meclis daha kuruldu. Böylece din ve monarşinin güç dengesi yerinden oynadığında iki tarafın meclisleri de işe el atıp durumu dengeleyebiliyordu.
### Ordu
Royne İmparatorluğu özünde hem dini, hem de monarşik bir yapıydı. Bu nedenle askeri hiyerarşisi bakımından en üstte hem imparator hem de başkomutan lakabında bir paladin bulunurdu. Tarihin bazı noktalarında bu iki sıfat aynı kişinin olabilirdi. [[Başpaladin]], [[Nimbus|Nimbus kilisesinin]] paladinleri ve ruhbanlarından oluşan ordularla birlikte imparatorluğun ana ordusunu da yönetebilirken, imparator kilise tarafından yetiştirilmiş bir kişilik değilse sadece imparatorluğun kendi askerlerini yönetebilirdi.
### Diplomasi 
[[Son Savaş]] sonrasında oluşan şehir-devletlerinin yayılımcı politikalarından dolayı [[Muhalif Devletler Dönemi]] ortaya çıktı. Bu dönemde diğer devletlere göre savaşın güç, barışın ve diplomasinin zayıflık olarak bilinmesine karşın Royne İmparatorluğu diplomasiyi savaşın başka bir yolu olarak gördü. Örneğin, [[Kehram Çölü|Kehram Çölü'nü]] [[Xorasi]] tehtidinden arındırmak için [[Tal-Haib]] şehri yöneticilere para vererek Xorasi kabilelerini savuşturmak için kullandı. Uzun süren çarpışmalardan zayıflayan Tal-Haib'i ticareti kapama ultimatomu üzerine kan dökmeden ele geçirdi.
## İnanç
[[Nimbus|Nimbus'u]] baş tanrıları olarak gören, ve krallarının kanında Bahamut'un kanının bulunduğu bilinen bir yapıları vardır.
## Tarih
[[Arbor]] şehrinde tohumu atılmış, [[Muhalif Devletler Dönemi|Muhalif Devletler Dönemi'nde]] oluşan şehir-devletleri savaşında başarılı olmuş ve yayılmacı bir politika izleyerek hızlıca [[Gylfindor]] ve çevresinde güç sahibi olmuştur. Geniş coğrafyalara yayılan imparatorluk idari merkezine yakın olmayan bölgelerde (özellikle [[Kehram Çölü]] ve [[Morro]] bölgelerinde) kontrolüne aldığı ülkelerde idare kurmadan özerklik tanımıştır.