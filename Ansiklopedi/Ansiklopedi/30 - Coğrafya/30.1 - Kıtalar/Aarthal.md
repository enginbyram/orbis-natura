durum: #status/legacy   
tarih: 2022-11-26 | 03:08
# Aarthal
**Batı Aarthal**, - bölgenin sakinlerinin kendi argolarıyla da **Batı**,  [[Aarthal|Aarthal'ın]] yaşanmaya elverişli kısımlarının bulunduğu yere verilen addır. [[Kuzey Aarthal|Kuzey Aarthal'daki]] tahribin ardından çoğu kişi Batı Aarthal'a doğru göç etmiştir.
## Etimoloji
*Aarthal* ismi [[Namarie]] dilinde 'beşik' anlamına gelir. [[Lrys dili|Lrys dilinde]] ise anlamı aynı olan *Earthel* kelimesi kullanılır. Bu iki sözcük de *eorthl* kelimesinden türemiştir.

Genellikle kullanılan 'Batı Aarthal' isminin dışında pek çok ismi vardır. [[Cüce|Cüceler]] kendileri arasında 'Ygrotha' demeyi tercih eder. Bu kelimenin kökeni olan *Yg-* 'kazılabilen yer' anlamına gelirken *-rotha* iste 'gül' anlamını taşır. Tam çevirisi pek bir mana ifade etmese de cüceler bunu 'Sevdiğimiz ve bu yüzden kazmaya devam ettiğimiz evimiz' olarak kullanır. Bunun nedenlerinden bir tanesi de cüce kültüründe gülün temsil ettiği anlam, bir erkek cücenin sevdiceğinin kalbi olmasıdır. Ve cüceler sadece rahat oldukları yerde kazarlar.

Namarie'de ise 'Lumar'Quna' denir. *Lumar* anlam olarak 'ışık, parlaklık; veya güneş, yıldız' anlamlarını taşır. *Quna* ise bakılan yeri ifade eder. Bu da [[Beyaz Deniz]] üzerinde seyahaet eden [[Elf|elflerin]] bu noktadan, [[Batı Aarthal|Batı Aarthal'dan]] tekrar ve tekrar ışığa(yani evlerine) baktıklarını temsil eder.
## Coğrafya
Kıta, [[Elf Denizi|Elf Denizi'nin]] doğu sahilleri olan [[Esthara|Esthara'dan]] başlar, ve [[Kanayan Ormanlar|Kanayan Ormanlar'ın]] doğu sınırında biter. [[Birinci Çağ]] sırasında [[Elf|elfler]] tarafından büyük değişimlere uğramıştır.
### Coğrafik özellikler
Kıtanın batısında büyük bir su kütlesi olduğu düşünülür, kimse şu zamana dek bilinenden öteye gidememiştir. En batısında [[Ghaskeena(bölge)|Ghaskeena]] bölgesinin Parmak noktası bulunur, bununla birlikte [[Balina Sahilleri]] ve [[Eklemler]]; [[Parmak]] noktasını çevreler. Kuzeyinde Kanayan Ormanlar ile beraber [[Safir Göl]] ve [[Zehir Korusu]] bulunur; buralar kıtanın kuzey yeşilliklerinin bulunduğu yerdir. [[Elf Ormanları]] ile birlikte Elf Denizi kıtanın güney kesiminde yer alır, buralar ise [[Birinci Çağ|Birinci Çağ'ın]] başlangıcında elflerin ilk yerleştiği noktalardandır, buralar bazen güneydeki [[Lórindol]] kıtasının parçaları olarak da kabul edilir.

Kuzeydeki [[Oorasha Deltası|Oorasha Deltası'ndan]] akan nehir Ghaskeena bölgesine doğru ilerler ve orada biter. [[Edwin Nehri]] ise [[Gylfindor]] bölgesini ikiye ayırarak kıtanın çarklarını ilerleten ticareti harekete geçirir. Safir Sahil'den akan [[Hewa Irmağı|Hewa]] ile [[Âreyn Irmağı|Âreyn ırmaklarının]] ise [[Doronsûn|Doronsûnlu]] elflere önemli gelenekler kazandırmıştır.

[[Hegelion'un Dağları]] güneyde önemli bir duvar oluşturur. Yaşayanları, bu soğuk duvar tarafından yüzyıllarca korunmuş; bölgeye yapılacak fetihleri zorlaştırmıştır. [[Karanlık Vadi]] ise [[Birinci Çağ|Birinci Çağ'ın]] ortalarında gelen [[Nûn İstilası]] sebebiyle onyıllar içerisinde yeşil ve kudretli bir vadiden karanlık, korku dolu ve neredeyse yaşanamayan bir vadiye dönüşmüştür.
## Tarih
Batı Aarthal'ın tarihi çok uzun zaman önceye dayanır. [[Birinci Çağ]] ve [[İkinci Çağ]] boyunca aktif bir şekilde tarih sayfalarında yer edinmiştir. İlk çağ sırasında yaygın ırklar kabileler kurmuş, göçler gerçekleştirmiştir.

### İkinci Çağ
İkinci Çağ tarihi Batı'nın gördüğü en büyük savaşın, [[Son Savaş|Son Savaş'ın]] sonlanmasıyla başlamıştır. Son Savaş'ın insanlar tarafından kazanılması sonucunda birçok elf devleti yıkılmış, kıta üzerindeki [[_drafts/2023-05-29-insan|insan]] politikal gücü artmıştır. Böylece insanlar daha büyük devletleri kurma aşamasına girmeye hak kazanmıştır. Kurulan bu devletlerden bir tanesi ise [[Royne İmparatorluğu|Royne İmparatorluğu'dur]]. Kısaca Royne olarak geçen bu devlet, savaşın en önemli karakterlerinden biri olan [[Talair Royne]] tarafından kurulmuş, [[Nimbus|Nimbus'un]] kanını sahiplenmesiyle üstün güçlere sahip olmuştur. İlk 500 yılında yükselişe geçmiş, Batı Aarthal'ın güney kısmında tam bir kontrol sağlamıştır. Sonraki 400 yılında ise iç isyanlar ve kardeşler arasındaki politikal kavgalar sebebiyle çöküş dönemine girmiş, 867 yılında ise [[Caen'in Gazabı]] olayı nedeniyle bir yıl içerisinde tamamiyle yok olmuştur.

İkinci Çağ'ın bir diğer büyük insan devleti ise [[Alghâran Hanlığı|Alghâran Hanlığı'dır]]. Aarthal'ın doğusundan göçen [[Alghâri|Alghâri'ler]] kıtanın daha önce karşılaşmadığı taktik ve teknikleri kullanarak büyük bir devlet haline gelmiş, Batı Aarthal'ın kuzeyinde önemli bir güç haline gelmiştir. Uzun yıllar boyunca birçok küçük devlet üzerinde yarı-hakimiyet kuran Alghâranlar Nûn istilası ile güçlerini önemli ölçüde kaybetmiş, böylece yarı-hakimiyetleri de sona ermiştir.

İmparatorluğun çöküşü, hanlığın güç kaybetmesi ve yarışa dahil olan orklar ile birlikte 900 yılı civarlarında Batı Aarthal'da dengeler değişmiş; artık ne bir birinci ne de ikinci kalmıştır. şehir-devletlerine ayrılan Batı politik savaşlar, hastalık, hüzün ve acı ile dolup taşmıştır.