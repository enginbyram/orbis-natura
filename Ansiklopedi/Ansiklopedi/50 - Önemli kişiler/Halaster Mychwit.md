# Môrmarn Mychwit
**Môrmarn Mychwit**(çoğunlukla sadece **Môrmarn**), şöhreti kötü, düpedüz deli bir [[Büyücüler|büyücüdür]]. Gizemli bir şekilde ortadan kaybolup, belli bir süre sonra tekrar ortaya çıkmıştır. Kendisinin ortaya çıkardığı ünlü [[Tepealtı]] labirentinde bulunduğu söylenir. [[Mychwit]] asil soyunu başlatan kişidir.
## Tasvir
Môrmarn, tek kelime ile anlatılmak istenirse eğer, delidir. Kendi kendine konuşup kıkırdar, ve herhangi bir konuyla alakalı sohbetleri ve tartışmaları uzun süre sürdüremez; daldan dala atlar. Buna rağmen etrafındaki tehlikelerin oldukça farkında olur, ve kendini en etkili ve hızlı şekilde korur. [[Tepealtı|Tepealtı'nın]] dışıdayken çok uzun süreler aklı berrakken, içeride nadiren dengesi yerindedir.

Akli dengesi yerindeyken Môrmarn oldukça soğuk, kibar, şerefli; ve müşkülpesent bir karaktere sahip olsa bile kötülük ruhunun derinliklerine dolanır. Herhangi bir hakarete veya küstahlığa toleransı olmayan Môrmarn, aynı şekilde kendisine yapılan kırıcı veyahutta yardımcı davranışları da asla unutmaz. Kendine has yollarla problemleri çözmeye çalışır, fakat bu yollar her zaman büyük tahribatlara yol açar.

En büyük hobisi, yeni canavarlar ve farklı büyüler toplamaktır. Ancak yüzyıllarca yaşadıktan sonra yenilerini görmek onun için oldukça zor olmuştur, bu nedenle yeni şeyler keşfedene kadar eğlencesini politikada ve dünyada olan bitene karışarak bulmuştur.

Gençken daha hoşsohbet olan Môrmarn, büyük [[Büyüfuarı|büyüfuarlarına]] ve [[Sihirmünazarası|sihirmünazaralarına]] ev sahipliği yapmaktan çekinmemiştir, ayrıca bolca çırak alıp yetiştirmiştir. Lakin güçleri geliştikçe diğer diyarlardaki varlıklarla haşır neşir olmaya başlamış, böylece akıl sağlığı da gittikçe azalmaya başlamıştır.
## Lord Môrmarn
Tarih sayfalarında onun nereden geldiği veya ne zaman hayata geldiği yazmaz.

Diğer çırakların arasından sıyrılan Môrmarn, kendi gücünü gösterebilmek adına [[Ulu'naam]] isimli yarışmada hem kendi hocasını hem de dönemin üç büyük ülkesinden [[Frondolindë|Frondolindë'nin]] [[Başbüyücü|başbüyücüsünü]] öldürerek birinci olur ve genç yaşta Frondolindë'nin başbüyücüsü ünvanını kazanır. [[Sekizinci Ateş Başkaldırısı]] sırasında [[Mireduych]] isimli güçlü bir [[Druidler|druid]], [[Gölgetaşı|Gölgetaşını]] yaratıp krallığı ele geçirmek için şaha kalktığında, Môrmarn [[Beş Yüzlü Kale|Beş Yüzlü Kale'ye]] gidip Mireduych'a meydan okur ve Mireducyh'u [[Cepdüzlem|cepdüzlem]] içerisinde bir hapishaneye kapatır. Böylece Frondolindë ülkesini kurtarır ve [[Lord|lord]] ünvanı kazanır. Lakin bu statüsü uzun sürmez. [[Frondolindë'nin Çöküşü]] sırasında [[Helegion'un Dağları|doğu dağlarının]] derinlerinde saklı sığınağa saklanır ve [[Geçici durağanlık|geçici durağanlığa]] girer. Binlerce yıl boyunca orada hapsolur.

Sonunda geçici durağanlıktan çıkan Môrmarn [[Aarthal|Aarthal'ı]] gezmeye başlar. [[Eeron]] şehir-devleti tarafından işe alınır ve şeytani varlıkların, onları çağıran büyücülere daha güvenli bir şekilde nasıl itaat edebileceklerini araştırmaya başlar. Môrmarn kendi araştırma merkezini [[Kederli Orman|Kederli Orman'ın]] derinliklerine terk edilmiş bir kuleye kurar. Dört yıl sonra Môrmarn, [[Şeytankalkanı]] ismini verdiği kalkanı [[Laraah Xyvam|Qtzar Laraah Xyvam'a]] verip ortadan kaybolur. Merkezi yaptığı kulesi de sonradan [[Cevşen Okulu|Cevşen Okulu'nun]] merkez kulesi haline gelmiştir.
## Altı Sihirbaz
Môrmarn tekrar ortaya çıktığında şimdilerde [[Arbor|Arbor'un]] [[Tepehisar]] semti olarak bilinenen tepesine gelir, kendisi ve altı çırağı ile birlikte(ki bunlara kolektif olarak [[Altı Sihirbaz]] denirdi) tepenin üstüne büyük bir kule, yanlarına ise her çırağı için daha küçük boyutta 6 kule inşa etmeye başlar. Farklı düzlemlerden pek çok değişik varlıkları da çağırarak inşa sürecinde yardım ister. Lakin işi bittiğinde onları geri göndermeyi reddeder, onun yerine kulenin altındaki mağaralara göndererek pek çok odacıklar yapmalarını emreder. Çıraklarının düşüncelerine göre bu varlıklarla olan teması onun gücüne güç katarken aynı zamanda akli dengesini yavaş yavaş yitirmesine de sebep olmuştur.

Sonralarında kulenin altında varolan [[Melkawyr Klanı|Melkawyr Klanı'nın]] yerleşlesine girişmiş ve keşfetmeye başlamıştır. İçeride yaşayan klan üyelerine soykırım yaparak içerideki bütün klanı yok etmiştir. Bu olaya da yukarıdakiler [[Môrmarn'ın Avı]] adını vermişlerdir. Bu sırada Altı Sihirbaz grubu yok ettikleri klanın yerleşkesini büyütüp kendi üslerini buraya taşımak istediler. Yerüstünde, tam tepelerinde var olan kulelerini de, yerüstünün vatandaşlarına bırakıp gittiler. Onlar ise kulelerin lanetli olduğunu düşünerek hiç mi hiç ellemediler.

Böylece varolan mağaraları ve yerleşkeyi genişeleterek Môrmarn, Aarthal'ın gördüğü en ölümcül ve büyük zindanını yaratır, adına da [[Tepealtı]] der. Bu noktada Môrmarn tamamiyle delirmiştir, yerüstünden hiçbir şey istemeyen Môrmarn bir daha dışarıya adım atmaz. Ona bakmaya gelen üç çırağından iki tanesini öldürür ve ikisinden biri olan [[Jhegaria Viscron|Jhegaria Viscron'u]] sağ bırakarak kaçmasına izin verir. Jhegaria ise sonrasında [[Arbor Krallığı|Arbor Krallığı'nın]] başbüyücüsü olup Môrmarn hakkında az da olsa bilinen şeyleri kayda alır.
## İlişkiler
Môrmarn'ın çırakların pek çoğu, sonrasında pek de güçlü büyücüler oldular; ancak hepsi Môrmarn gibi delirmiştir.

* [[Saradin Cym]]: Saradin çok güçlü, [[Sêl'ar]] soyundan gelen bir [[Büyücüler|büyücüydü]]. [[Frondolindë|Frondolindë'nin]] başbüyücüsü olduğu dönemde Môrmarn'ın çırağı olmak için başvurmuş ve kabul edilmiştir. Kendine '*Kemiklerin Efendisi*'  adını takmış Saradin, Tepealtı'nda [[Kafatası]] isimli bir liman-istasyonu oluşturarak [[Orcus]] ile Tepealtı arasında kalıcı bir bağlantı kurmuştur.
* [[Torbarn]]: Kendisine '*Metal Büyücü*' diyen Torbarn, metalden varlıklar oluşturmakta çok iyidir.
* [[Ymar]]: Aslında çok iyi bir savaşçı olup, Môrmarn'ın korumalarından biri olan Ymar, sonrasında onun çıraklarından biri olmuş ve büyü gücünü, kendi ham gücünü yükseltmek amacıyla kullanmıştır. Sonrasında Tepealtı'nın onu delirtmesi sonucunda kendi bedenini devasa bir akrep'e dönüştürmüştür.
* [[Arkenrac]]: Ymar gibi Tepealtı onu delirtmiştir. O, Môrmarn'ın en tutkulu çırağı olmuştur. Hem kendi hem de başkalarının üstünde deneyler yaparak polimorf büyülerinde ustalaşmıştır.
* [[Jhegaria Viscron]]: Bilinmeyen nedenlerden ötürü Jhegaria kendini yaşayan bir [[Dilek|dilek]] büyüsüne dönüştürmüştür. Sonrasında kendi vücudunu kaybeden Jhegaria sadece ruhunu geri alabilmiş, ve ruh şeklinde bir dilek büyüsü olarak kalmıştır.
## Notlar
- Aşağı inenlere göre, [[Tepealtı]] 'duvarlarının içinde' gezer, kendine ait gizli geçitleri vardır.