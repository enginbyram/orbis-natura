> *Bu diyarlarda bin tur atmış ben! Sen mi, Denizin Kızı, bana karşı koyacaksın? Senin gibi bir ölümlü benim pençelerime ulaşana kadar bitap düşecek!* 
\- [[Nalrum]]

**Valeraine Poltergeist**, [[Sildoran Cemiyeti|Sildoran Cemiyeti'nin]] ilk [[Başkomutan|başkomutanı]]. Sildoran içerisinde aynı anda hem başamiral hem de başkomutan olan tek lider olmuştur. Cheri ve Marco'nun üç kızından biridir. [[Batı Aarthal|Batı Aarthal'ın]] en güçlü büyücülerinden olduğu düşünülür. [[Işıkmızrak Yoldaşlığı|Işıkmızrak Yoldaşlığı'nın]] kurucusudur.

[[Gormann Daran|Başbüyücü Karazümrüt]] başta olmak üzere çeşitli bilginler tarafından eğitim görmüş, çocukluğunu geçirdiği [[Sildoran Düzlükleri|Sildoran Düzlükleri'ne]] bela olmuş [[Meyitler|meyitleri]] araştırmak ve yok etmek üzere bölgeye gitmiştir. Orada yaşanan yıkımı ilk elden görmüş, bölgenin tekrar kurulmasına yardım etmiştir. Bölge sakinleri ve ona yardım etmek isteyenlerle birlikte Işıkmızrak Yoldaşlığı'nı kurmuş; tecrübe bakımından zayıf ve sayıca küçük olan milis kuvvetiyle meyitlerin karşısında büyük başarılar kazanmıştır.

933 yılında, neredeyse 250 yıllık meyit kontrolünden sonra, [[Nalrum|Nalrum'u]] öldürerek Mızraktepe'yi(şimdilerde [[Işıkmızrak]]) meyitlerden arındırmıştır. Bir zamanların büyük şehrini tekrar inşa ederek Sildoran Cemiyeti'nin merkezi haline getirmişlerdir. Işıkmızrak Yoldaşlığı'nın başarılarını duyanlar yakın şehir-devletler onların amaçlarını ve ellerindeki gücü beğenmiş ve cemiyete katılmak istemişlerdir. Böylece [[Örsbaşı]] ve [[Taşmühür]] şehir-devletleri barışçıl biçimde cemiyete katılmıştır. [[Hjarik]] ise düzlüklerin güneyine yapılan [[Üçüncü Manevra]] sonucunda tekrar kurulmuştur.

# Karakteri
Valeraine, kül sarısı saçları ve beyaz teni ile çevresinde yetişen diğer insanlardan biraz daha farklıdır. Pek de uzun olmayan boyu, narin gözüken vücudu ve bu fiziksel farklılığın birleşmesinden ötürü kendine güvensiz bir çocukluk geçirmiştir. Sürekli zorbalığa maruz kalmış, kendisinin de anlamadığı birtakım güçlerinden korkmuş olmasından dolayı kendini çoğunlukla dışarıya kapamış ve yalnız kalmıştır. Karazümrüt'den eğitim aldıkça kendini daha da tanımış, çekindiği özelliklerinin aslında bir lütuf olduğunu farketmiştir.

Kendinden oldukça emin, bazen gereğinden fazla emin bir kişiliği vardır. Herkesi kendisiyle eş görür, kimsenin kimseden üstün olmadığını düşünür. Ancak bazılarının bazılarını koruması gerektiğine inanır. Mükemmeliyetçi değildir, doğru vakti beklemenin her şeyden önemli olduğunu sıkça dile getirir.

# Hayatı
[[Meyitşafağı|Meyitşafağı'nın]] içinde doğan Valeraine, Cheri ve Marco'nun ikinci kızı olarak Sildoran Düzlükleri'nde doğmuştur. Her akşam meyitlerin baskınından saklanılan bir dönemde olunmasından dolayı çocukluğu oldukça zorlu geçmiştir.

Çocukluğu sırasında gelişigüzel zamanlarda ortaya çıkan minik güç parıltıları yüzünden köy halkı ona ''poltergeist'' lakabını takmıştır. Yaşıtları ona zorbalık yapmış, meyitlerin arasına atmaya çalışmak gibi korkutucu eylemler düzenlemişlerdir. Ablası Kamyria başta olmak üzere ailesi, onu her daim diğerlerinin kötü düşüncelerinden ve zorbalıklarından korumaya çalışmıştır. Ablasını, ergenlik çağında yaşanan bir meyit baskınında kaybetmiş, birkaç hafta sonra ise başka bir baskında meyit olarak görmüştür.

Yolu Valeraine'nin köyünden geçen Başbüyücü Karazümrüt onun güç parıltılarından birine denk gelmiş ve içindeki potansiyeli görmüştür. Köyde geçirdiği iki hafta boyunca ona ve aynı onun gibi yetenekleri olan kardeşi [[Karlı Elanora|Elanora'ya]] eğitimler vermiş, Örsbaşı'na geri dönerken de yanında götürmüştür.

## Eğitim süreci
Karazümrüt dışında pek çok farklı [[Büyücüler|büyücüden]] ve [[Paladinler|paladinden]] eğitim gören iki kardeş, potansiyel yeteneklerine çok hızlı ulaşmışlardır. [[Lathlander|Lathlander'a]] olan ilgilerinden dolayı [[Arkan büyüsü|arkan büyüsünün]] yanında [[Ilahi güç|ilahi güce]] de ulaşmış, eğitimlerinde öğrendikleri savaş teknikleriyle beraber muhteşem yeteneklere sahip olmuşlardır. 

>Böylesine farklı üç yeteneğin aynı iki kardeşte olmasının bir nedeni olması gerekir akabinde; onlar ya bu dünyayı kurtarmaya gönderilmiş iki melek, ya da bu dünyayı yerle bir etmek için göreve çağırılmış iki şeytan. Biz bilgelerin yaptığı da kumar oynamak.
\- [[Karazümrüt]]

## Sildoran'da görev
Valeraine ve Elanora, düzlüklerden gelen haberleri Örsbaşına geldiklerinden beri takip etmektelerdi. Yeteri kadar güçlendiklerini anladıkları zaman çocukluklarını geçirdikleri Sildoran'a geri döndüler, ve durumun ne kadar vahimleştiğini farkettiler. Onların amacı meyitleri araştırmak ve olabildiğince geri püskürtmekti.

Kendi köyüne geri döndüğünde ailesi Cheri ve Marco'nun o gittikten hemen sonraki gün meyitlere kurban gittiğini öğrendi. Onun yaşıtları, köyün yeni anne babalarıydı ancak inanılmaz gücüyle bile geri döndüğünde zorbalığın devam ettiğini anladı. Poltergeist lakabını soyadı olarak alıp gücünün kaynağının bir parçası yaptı.

İlk olarak köyünden başlayıp gerilla taktikleri ile meyitleri batıya doğru ittirdi. O ve kardeşinin yaptıklarıyla alakalı haberleri duyan maceracılar ve paladinler ona yardım etmek için düzlüklere akın etmeye başladı. Donanmasını çok etkili bir biçimde kullanmasından dolayı [[Nalrum]] başta olmak üzere bütün meyitler ona *Denizin Kızı* diye hitap eder. Bu noktada [[Işıkmızrak Yoldaşlığı|Işıkmızrak Yoldaşlığı'nı]] kurup emin adımlarla düzenli ordu ve [[Edwin Nehri|Edwin nehrinde]] hareket eden bir donanma kurmaya başladı. Meyit komutan [[Dvarosh|Dvarosh'u]] öldürdüğü [[Kanlıova Savaşı|Kanlıova Savaşı'nda]] komuta yeteneklerini gösterdi ve bu zamana kadar onun liderliğine güvenmeyenlere önemli bir lider olduğunu kanıtladı. İkinci zaferini, büyük kayıplar vermesine rağmen [[Gylfindor|Gylfindor'un]] kuzey sınırına doğru yapılan [[Birinci Manevra|Birinci Manevra'da]] aldı. [[Mızraktepe Kuşatması]] sırasında bir [[Wikipedia:tr:Milenyum|milenyumdur]] görülmemiş olan, ve çağırılması neredeyse imkansız bir güçle olan [[Muhafız Birliği]] ordusunu çağırmıştır. Bu savaşta Nalrum ile savaşırken Elanora hayatını kaybetmiştir.

[[Üçüncü Manevra]] sırasında bir zamanların antik şehri [[Hjarik|Hjarik'i]] tekrar ele geçirmiş, kurulmasına yardım etmiştir.

## Sildoran Cemiyeti
933 yılında Işıkmızrak'ın kurulmasıyla birlikte Sildoran Cemiyeti'ni kurmuş ve Gylfindor'un kuzeyini kontrol etmeye başlamıştır. Cemiyet'in çevresindeki şehir-devletleri olan [[Örsbaşı]] ve [[Taşmühür]] şehirleri cemiyete katılmış, Hjarik'in de kurulmasıyla birlikte önemli bir güç haline gelmiştir. Meyitler ve dünyada varolmaması gereken güçleri kontrol edebilmek niyetiyle [[Helmskrag]] ve [[Urungâd]] gibi [[Cüceşehir|cüceşehirleri]] ile ittifak kurmuş, anlaşmalar gerçekleştirmiştir.
