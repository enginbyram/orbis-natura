---
layout: page
title: Büyü
categories: Büyü
---
# Büyü
**Büyü**, bireylerin istenen sonuçları elde etmek için dünyanın enerjisini manipüle etme yeteneğine denir. Büyünün temelinde enerji, veya bazen "saf büyü" dediğimiz aura yatar. Saf büyü denmesinin sebebi ise, alt başlıklarda belirtileceği gibi, enerjinin dizginlenmemiş bu halini büyü yapmak için kullanan kimselerin olmasından dolayıdır.

Bu enerji farklı alt dallarda dizginlenerek başka "büyü" çeşitlerine ayrılmıştır. Bunlardan Arkan sanatı kendi içinde pek farklı alana ayrılır.

## Diyarı çevreleyen enerji
Diyarı çevreleyen **enerji**, veya **aura**, aynı zamanda **saf büyü** olarak da isimlendirilen; alemlerin uhrevi özüdür. Yaratılışın sırlarıyla dolu esrarengiz bir cazibeyle kaplıdır. Özünde ilkel kaosun zerreleri ve varoluşumuzun sözsüz ilkeleri barınırken; kendisi ise kozmosu saran anlaşılmaz gizemlerin gayet bir tanığı durumundadır. Bu omnipresent güç, zavallı bir çakıldan cenneti sarsan göksel devasamsılara kadar spektral aurasıyla alemlerin her köşesinde barınır, her nesnenin içerisinde bulunur. O, kendini sınırsız formlarda tezahür eder.

Enerjinin katıksız büyüklüğü onu, fanilerin çok da kolay idrak edemeyeceği fırtınalı bir sel gibi gösterir. Onun güvenilmez doğası, evrenin temelini oluşturan gölgelenmiş gerçekleri çözümlemeyi, samimi ilişkiler kurmayı gerektirir. 

İdrak kabiliyetinin sınırlarında balerin edasıyla dans eden saf aura, muhteşem potansiyeline dair ipuçlarını bizden saklar. Lakin bu ipuçları, aynı zamanda onun baştan çıkarıcı ve bazen de haince tabir edebileceğimiz semender türküleridir. Fanilerin sebatleri veya azimleri her ne seviyede olursa olsun, bu enerjiye ulaşmak için atılan her adım, onların felâket tellalı olacak uçuruma yaklaştıran güvenilmez bir labirentin içine çekecektir.

Yalnızca derin idrakın ve engin ilimin sahibi gözüpek birkaç kimse bu enerjinin dipsiz derinliklerine inmeye teşebbüs etmelidir. Bunlar ise girift bir ağın birer dokumacıları, muazzam gücün birer efendileri olacaklardır. Emin olun, böylesine küstahlık son derece dikkatli olmayı da gerektirir. Ancak saf büyünün özü olan dizginlenemez fırtına, gafilleri, ruhani kaos girdabında korkunç bir tuzağa düşürerek, gaflete düşenleri tüketmekle tehdit eder.

Dünyamızın aynı zamanda özü olan bu enerji, Akıl almaz yaratılışın anahtarını elinde tutar. Karanlığını keşfetmeye cesaret edenleri girdabına çağırır, ruhlarını uğursuz pençesine hapsederken hayal edilemez bir güç vaat eder.

### Arkan sanatı
**Arkan büyüleri**, büyü aleminin pek cazibeli bir tarafıdır. Bu sanatı icra edenler, diyarın içinde bulunan enerjinin kanalize edilmiş halini kullananlardır. Bu esrarengiz dünyada ilerleyenlere, kendi dallarına göre farklı adlar takılsa da, genellikle "büyücü" denir.

Arkan büyüsü, aynı zamanda bir "sanat" olarak da hitap edilir ki, "farklı" bir enerji türü değildir. Kaosun ta kendisi olarak tabir edebileceğimiz enerjinin dizginlenmiş halidir.  Kökeni, bilinmeyen eller tarafından örülmüş Büyükumaşı’dır. Eski sözler, el hareketleri ve çeşitli objeler ile gereken adımları kusursuz bir şekilde taklit etmek büyükumaşını, ve bu sayede gerçekliği istenilen şekilde manipüle etmeye yarar.

Büyücülerin bu alandaki yolculuğu boğucu bir bağlılık ve boyun eğmez bir kararlılıkla doludur. Yalnızca gereken hareketleri ve tonlamaları kusursuz şekilde gerçekleştirebilenler, bu esrarlı kudretin uykuda olan gücüne erişebilir.

Büyücüler; irfan sahibi olma umuduyla bilginin dipsiz derinliklerine inmeye teşebbüs edenlerdir. Büyükumaşı adı verilen bu uçurumun şifreli sırlarını çözmek için onunla bir birliktelik kurarlar, ve yaptıkları her sihirle birlikte, fani idrakın sınırlarını zorlayan bir şekilde kumaşın ipliklerini "çekerek" onu manipüle ederler. Böylece kumaşın dokumasını az da olsa değiştirerek gerçekliği tekrar örmüş olurlar.

Bu arkan sanatını icra etmenin pek çok farklı yolu vardır, onlar ise Büyükumaşı detaylıca açıklandıktan sonra kendi başlıkları altında izah edilecektir.

#### Büyükumaşı
**Büyükumaşı** veya sadece **kumaş**; arkan sanatını icra edenler tarafından pek farklı şekillerde anlatılır: Bazı kimseler onu sihirle dokunmuş bir "kumaş" olarak görür. Bilesiniz ki! Büyükumaşının kendi başına bir "sihir" değildir. O, kaosun ta kendisi saf enerjinin dizginlendiği, içinden sakin bir akarsu edasıyla akabileceği bir kanal, veyahut sihirbazlığın sırlarının korkusuzca gözlemlenebildiği bir ağlar silsilesidir. Büyükumaşı’nı kullanmak, arkan sanatının sır perdesini aralayacak anahtarı gerektirir. Bu anahtara sahip olmak da Büyükumaşı’nın nasıl işlediğini kavramaktan geçer. Kumaş ise arkan sanatının, yani dizginlenmiş enerji sanatının gizemini çözmek için bir geçit, veyahutta yol görevi görür.

Büyükumaşı’nın görünmeyen aleminde, saygıyla anılan büyücü üçlüsüne —yani Başmecusîler’e, kutsal bir görev düşer: Kumaş’ın muhafızları olmak. Onların arkan sanatındaki ustalıkları, hem eski çağlarda hem de şimdiki zamanda tekerrür etmemiş bir ustalıktır. Onların dünyevi hissiyatları zamanla birlikle yitirilmiş olsa da, muhterem Başmecusîler’in ruhani özleri hala var olmaya devam eder. Başmecusî olmak, büyü irfanının doruk noktasını temsil eder; bu konum ise yalnızca bir selefinin yok oluşu gibi ender durumlarda verilen bir onurdur —tarihin tozlu sayfalarında ise nadiren gerçekleşmiş bir olaydır.

Kader ile ayrılmaz bir bağı olan Büyükumaşı, ipliklerini sadece onu anlayabilene hissettirir. Ancak, bu iplikleri kişisel kazanç için sömürecek kadar cüretkar olanlar! başınıza gelecekleri önceden bilmeniz gerekir. Büyükumaşı, fanilerin havai isteklerinin hizmetkarı değildir. İpliklerini bu şekilde bükmeye cüret edenlerden alacağı intikam hızlı ve acımasız olacaktır. O, fanilerin gelgeç arzularıyla lekelenmemek için kendini korur.

Bu kumaş, arkan sanatının temelini oluşturur. Karmaşık bilginin anahtarıdır. Büyülü iplikleri sayesinde irfan sahibi kişiler muazzam gücün sahibi olur. Ancak dikkatli olunmalıdır, kumaş da pek kararsız. Hürmet edilmesi gereken bir güçtür.

#### Gölgekumaşı
**Gölgekumaşı**; Büyükumaşı ile tam bir uyum içinde, ancak sinsi bir hayalet gibi kumaşın iplikleri arasında var olan yozlaşmış bir güçtür.  Büyükumaşına “beyaz” denilirse o da “siyahtır”; eğer Büyükumaşı “her şey” ise, Gölgekumaşı “hiçliktir”. O, varolan enerjinin negatif aynasıdır.

Gölgekumaşı’nın esrarı, pek çok insan tarafından rahatsız edici ve tehlikeli denilebilecek bilgiyi kendi ipliklerinde bulundurur. Ona ilgi duyanları fısıltılar ile tuzağına çeker. Onun tehlikeli gücünden yararlanmak için büyücüler Mürver Olanlar ile anlaşmalar yapmalı ya da onlara biat etmelidir ve bu süreçte kendi akıl sağlıklarının bir parçasını feda etmelidir.

Gölgekumaşı, Karabüyü ve Ubirlik aleminde yaygındır. Talihsiz kurbanların yaşam enerjisini emmek ve insanların akıllarını çarpık ilüzyonlardan oluşan labirentlere hapsetmek için kullanılır. Fakat Büyükumaşı’nın kullanıldığı diğer ekollerde bocalamaktadır. Büyükumaşı’nın ince dokunuşu ile çok yönlülüğünden pek uzaktır.

Karanlık güç Gölgekumaşı, ışık ile karanlığın; siyah ile beyazın; iyilik ve kötülüğün arasındaki tehlikeli ve uğursuz dengenin bir hatırlatıcısı olarak bahsedilir. Yozlaşmış güçlerin alemlerine adım atmaya cesaret edenlere korkutucu bir öğüt görevi görür. Gölgekumaşı’nın semender türküsü baştan çıkarıcıdır. Ölümlüleri, ahlakın sınırlarını aşmaya teşvik eder, ancak onları korkunç sonuçarla dolu bir tuzağa da iter. Bu nedenle dikkatli olunması gerekir, çünkü Gölgekumaşı’nın size bahşedeceği kefen simsiyahtır. Yasak büyülere dalmanın bedeli ise akıl sağlığının muazzam kaybı; umutsuz ve sonsuz melankolidir.

#### Büyükumaşı’na erişimin yolları
Büyükumaşı varoluşun ilk zamanlarından beri akarken, onu keşfedenler zaman içerisinde, onunla iletişim kurmanın farklı yollarını keşfettiler. Bu yollardan bazılarını kullanmak için doğuştan yetenekli olmak gerekir, bazıları ise ustalıkla, bazıları ise sonradan edinilebilir.

##### Büyücülük
**Büyücülük**, ki bu yöntemi uygulayanlara kısaca “büyücü” denir; Büyükumaşı’na erişimin en bilinen yoludur. Bu kimseler kendilerini ilimin ve irfanın zorlu yolculuğuna adamış kimselerdir. Büyücüler—bazı kişiler tarafından “sihirbazlar” olarak da hitap edilirler ancak bu büyücüler tarafından hoş karşılanmaz—kapsamlı araştırmalar yapan, yıllar boyu ustalıklarını geliştiren akademisyenlerdir.

Arkan sanatını icra eden bu kişiler yaptıkları veya geliştirdikleri büyüleri çeşitli eğitimler sonucunda öğrenmiş kişilerdir. Kumaşın motiflerini anlamakta ustalaşmış, teknik bilgileri geniş bu sihirbazlar, büyünün kumaş içerisindeki akış şeklini kusursuz ve hesaplanmış şekilde manipüle ederek büyülerini gerçekleştirirler. Bir büyücünün repertuarı pek geniştir, neredeyse her ekolden büyü bulundurabilir. Büyükumaşı’nın ipliklerini manipüle ederek çevrelerindeki dünyayı arzularına göre şekillendirirler. Bu ustalık ise kolayca elde edilemez. Boğucu ve yorucu bir yoldur, entelektüel hüner ve zorlu çalışmalar sonucunda elde edilir.

##### Efsuncular
Efsuncular, arkan sanatı özlerinde hisseden kişilerdir. Bilge büyücülerin başa koyduğu uzun yolculuğun aksine onlar bu mistik örgüye doğuştan bağlı olan kişilerdir. Bu kudretin açığa çıkışı çalışkanlıktan ziyade duyguların yönelimi sayesinde gerçekleşir. Bu sebeple güçleri hayranlık uyandırırken aynı zamanda öngörülemez dengesizliği de beraberinde getirir.  Onlar arkan sanatının şairleridir, dizelerini kağıda döker gibi sihirlerini icra ederler. Büyülerini, akademik muadillerini zincirleyen aklın prangalarına tutsak düşmemiş şekilde, sadece tutkuyla ortaya çıkarırlar. Efsuncular, arkan sanatında “uzmanlık alanı“ olarak tabir edilen sınırlamalarından kaçınarak muazzam gelişimler gösterirler, ancak bu da onların sadece belli kısımlarda mekik dokuyabileceği anlamına gelir. 

Güçleri çoğunlukla ergenliklerinin çalkantılı yıllarında, hem kendileri için hem de etrafında bulunanlar için ürkütücü gösteriler eşliğinde baş gösterir. Bu gösteriler geceleri hortlayan esrarengiz fısıltılardan varolmayan nesnelerin ortaya çıkması gibi çeşitli ilüzyonlara kadar değişir. Kendilerine dair bilgileri keşfetmeye başladıkça toplum içerisindeki rollerini kavramaya başlarlar, yeni keşfettikleri kaderlerini iyi veya kötü kucaklarlar. Nadiren birkaçı kendilerini hamiler tarafından himaye altına alınmış bulur, çoğu, filizlenmekte olan bu güçlerinin kızgın dalgaları tarafından kuşatılmış olduğunu çok geç farkeder. Ne yazık ki çoğu kişi için bu serüven; onlara bahşedilen bu armağandan irkilen akraba, kardeş ve arkadaşlar tarafından terk edilmeyle başlar. Bu sebeple çoğunun dostluk duygusu örselenmiş, taşıdıkları yalnızlık onların acı yoldaşı olmuştur.

Efsuncuların ve Büyücülerin bir araya geldiği arkan sanatı aslında büyük de bir ayrılığı beraberinde getiriyor. Çatışan ideolojiler ve sözsüz rekabet sebebiyle iki kısım da birbirinden pek haz etmez. Efsuncular, irfanı geniş büyücüleri küçümserken aynı zamanda rekabetçi bir gözle de bakar. Onların bilgiye olan hürmet duygusunu, kendilerinin doğal olarak kavradıklarını anlamak için başarısız bir girişim olarak görürler. Büyücüler ise efsuncuların evcilleştirilmemiş hünerlerine mest olurken, aynı zamanda onlara tepeden bakarlar. Büyüyü efsuncular gibi pervasızca kullanmanın kötü sonuçlar doğurabileceğini ve daha hassas yaklaşmanın gerekli olduğunu savunurlar.

##### Falcılık
Falcılar, Karaderinlik’den gelen güçlü varlıkların ve hatta Mürver Olanlar’ın himayesi altına girerek gizli güçlere erişim sağlarlar. Bu hamilik, falcılara, başka türlü kendilerine kapalı olacak olan gizli kudretin anahtarı olur. Falcıların “büyülerine”, uzun süreli eğitim veya doğal yetenek yerine irade gücüyle salınan **çağrı** veya asıl ismiyle **niyaz** da denir. Bu çağrılar bir efsuncunun veya büyücününkinden dah güçlü ve ölümcül olma eğilimindedir. Falcılar savaştıklar kişileri lanetleme konusunda pek hünerlidir.

Bir falcının nitelikleri, büyük ölçüde himayesine girdiği varlığa göre belirlenir: Pek çok falcı karanlık güçlerle anlaşma yaparken, bazıları ise Elysium’un müşfik varlıklarıyla anlaşma yapmayı tercih eder. Göksel varlıkların himayesinde olan falcılar genellikle dünyayı Öreklerden veya diğer şeytani varlıklardan arındırmaya yönlendirilir.

Falcılar, diğer alemlerden yabancılarlaa olan ilişkilerinin bir sonucu olarak genel olarak kötü bir itibara sahiptir. Bununla birlikte, her falcı kötücül değilir ve birçoğu ölümcül yeteneklerini iyi niyetli amaçlar için kullanır, yine de şüpheyle karşılanırlar. Toplumdaki yabancı konumları nedeniyle, kendilerinden farklı olanlara ilişkin farklı görüşlere sahiplerdir. Genel olarak falcılar diğer sihirbazlara ve efsunculara rekabetçi gözle bakarlar, ve aynı şekilde büyücüler de falcıların “arkan sanatının itibarını zedelemek” ile suçlarlar.

##### Büyülü eşyalar
Hem arkan hem de ilahi enerjiler eşyaların içine işlenebilir. Çoğunlukla başbüyücüler, cadılar veya direkt güçlü antik varlıklar tarafından yaratılan bu eşyalar **yadigâr** veya **artifaklar** olarak bilinir. Büyülü eşyaların çoğu Büyükumaşı’na bağlı olup kumaştan gücünü çekerken bazılarının içerisinde direkt saf enerji bulunur, bu eşyalar Büyükumaşı’na bağlı değildir.

Büyülü eşyayı yaratmanın pek çok farklı yolu olsa da, üretim süreci genellikle aşağıda listelenen adımları takip eder:

- **Tasarım**: Zanaatkâr, ürünün formunu ve işlevini tasarlar; büyü odağı olarak kullanılacak (buna “odak taşı” denir) cevheri hazırlar.
- **Ana güç**: Eşyanın gücü olacak büyünün enerjisini, çeşitli ritüeller ve büyüler ile odak taşına bağlanır.
- **Kabuğun oluşturulması**: Eşyanın büyülü olmayacak bileşenleri hazırlanır, eğer bu bir kılıç olacaksa kılıcın kendisi dövülmeye başlanır.
- **İşleme**: Kabuğun istenilen enerjiyi kabul etmesi için çeşitli büyüler yapılır.
- **Perdahlama**: Enerjiyi tutan odak taşının kabuğu kabul etmesini sağlayacak süreçtir. Tamamiyle zamana yayılması gerekir. Bu süreçte gerekli bakımlar yapılırken olumlu sonuç vermesi için bekletilir.

###### Rünler
Aynı parşömenlere yazarak büyü işlemeye benzeyen rün taşları (bu işleme de “rünleme” denir), derinlerde yaşayan Cüceler tarafından üretilmiştir. Rünler, cücelerin Taşdili’nde yazılarak bir yüzeye boyanır, çizilir veya oyulur; böylece istenilen nitelikte bir büyü ortaya çıkar. Yüzeye doldurulan enerji dokunulduğunda tetiklenerek enerji açığa çıkar ve büyü gerçekleşir.

###### Kantaşı
**Kantaşı**, Karaderinlik’in devasa yarıklarında bulunan büyüleyici, koyu kırmızı parıltı yayan olağanüstü bir taştır. Doğal olarak saf enerji ile aşılanmıştır. Bu taş, alemler arasındaki sınırların zayıfladığı ve bilinmeyen şekilde saf enerji ile maddenin füzyona uğradığı prehistorik bir dönemde oluştuğu düşünülür.

Kantaşları enerjiyi depolama ve kanalize etme becerisi nedeniyle rağbet görür. Dünyadaki çeşitli büyülü chazları, yadigârları ve teknolojileri beslemek için kullanılır. Bu taş çeşidi bilginler, büyücüler ve maceracılar tarafından gıpta ile bakılan bir maddedir. İnanılmaz güce sahip olmalarına rağmen tüketildiğinde tekrar doldurulamazlar, bu nedenle çoğu insan bunları tek kullanımlık olarak görür. Enerjileri sadece iki yolla tekrar dolabilir ki bu yollar sapkın ve etik değildir: Kantaşının enerji rezervini tekrar doldurmak için karabüyü kullanıcıları, canlı varlıkların yaşam enerjisini taşın içine hapsedebilir; veya vampirler kurbanlarının kan özünü tekrar doldurmak için kullanabilir.

##### Simya
**Simya**, dünyada bulunan materyalleri harmanlayarak içlerindeki gizli enerjiyi açığa çıkarmak veya yeni özellikler oluşturmaktır. Simyacı olarak bilinen simya zanaatkârları, güçlü iksirler ve katı maddeler üretmek konusunda ustadırlar.

#### Büyü ekolleri
Büyülerin işlevlerine göre kategorilere ayrılmasına **büyü ekolleri** denir. Büyücüler bu ekolleri baz alarak büylerini oluşturur.

Sihirbazlar, belirli bir ekolün büyülerinde uzmanlaşmayı seçerler; seçtikleri ekolün büyülerine diğerlerinden daha fazla çaba sarf ederler, fakat diğer ekollerde geride kalırlar.

- **Muhafaza (Abjurasyon)**: Koruyucu büyüleri barındıran ekoldür. Bu ekolden olanlara “mecusî” denir.
- **Tahavvül (Alterasyon)**: Yaratıkların, maddelerin fiziksel veya enerjisel özelliklerini değiştiren ekoldür.
- **Celb (Konjurasyon)**: Malzemeleri, yaratıkları veya objeleri bir yerden başka bir yere çağırmak için kullanılır. Bu ekolden olan sihirbazlara “celbiz” denir.
- **Kehanet (Divinasyon)**: Unutulmuş sırların öğrenilmesi, rüyaların yorumlanması, eleceğin tahmini gibi büyüleri içerir. Bu ekolden olan büyücülere “kahin” denir.
- **Cezb (Büyüleme)**: Başkalarının zihinlerini manipüle etmede uzmanlaşan ekoldür. Bu büyücülere “cezip” denir. Bekçi inancına göre mekruh olarak değerlendirilir.
- **Zuhur (Evokasyon)**: Görünüşte yokta var edilen etkiler olarak görülse de büyükumaşındaki enerjiyi direkt çekmeye yarayan bir ekoldür. Ateş, su gibi elementler oluşturulabilir. Bu büyücülere ekolün kendi adıyla “zuhur” denir.
- **Kronomansi**:  Zaman içerisinde hareket etme ve zamanın manipülasyonu ile ilgilenen ekoldür. Bu ekolü idrak etmek neredeyse imkansız olduğundan çok nadir karşılaşılan bir ekoldür. Kullanıcılarının zamanla insani duygulardan arındığı söylenir, bu sebeple Bekçi inancına göre mekruh olarak değerlendirilir.

### Divine Powers

### Blood Magic and Necromancy

#### Blood Magic

#### Necromancy