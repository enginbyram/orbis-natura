---
title: Cüce
layout: post
categories: Irklar
---

# Cüce
Cüceler kısa boylu ve iri yapılı insanlardır. Genellikle dağlık bölgelerde veya dağların içerisinde kurdukları büyük şehirlerde yaşarlar ve madencilik, zanaat ve savaşçılık alanlarında yeteneklidirler.

## Dış görünüş
Cüceler, isimlerinden de anlaşılacağı gibi kısa insanlardır ve ortalama olarak bir metre otuz santim, bir metre kırkbeş santim boylarında değişir. Cüceler, boy konusunda eksiklik yaşasalar da kütlesel olarak bunu telafi ederler; ortalama bir insan kadar ağırdırlar. Bir Cüce, genellikle yetmiş üç ila yüz kilogram arasında değişen bir ağırlığa sahiptir. Erkek Cüceler, dişi Cücelerden biraz daha uzun ve ağırdır.

Erkek Cüceler genellikle kellik eğiliminde olup gür sakallara sahip olurlar ve bunu sosyal statülerini sergilemek için kullanabilirler. Bu sakallar genellikle koyu renklidir. ==Altın cüceler ise sakal bakımına büyük önem verir==, dikkatlice yağlar ve düzenli olarak bakım yaparlar, hatta bazıları parfüm ve süslemeler ekler. Doğal olarak kıvrımlı saç Cüceler arasında yoktur; kıvrımlı saç sadece isteyerek şekil verilerek elde edilebilir.
Cüceler uzun ömürlüdür, ancak bir [Arysus]({{site.baseurl}}wiki/arysus.html) kadar da değildirler, ve fiziksel olgunluğa thealardan biraz daha geç ulaşırlar. Bir Cüce, geleneksel olarak elli yaşına geldiğinde yetişkin kabul edilir. Cüceler, thealar gibi yaşlanır ancak daha uzun bir süre boyunca canlı ve enerjik kalırlar. Çoğu Cüce, ikinci bir yüzyılını görebilir ve birkaçı dörtyüzüne kadar yaşayabilir. Bir Cüce, elli yaşına kadar genç kabul edilir.

## Karakter
Cücelerin, dünyanın taşından oyma oldukları iddiası bir yere kadar doğrudur, çünkü Cüceler yaşadıkları taşa benzer birçok özelliği paylaşır. Onlar güçlü, dayanıklı ve güvenilirdir, özellikle yaşlılara karşı kibar ve diğer ırkların birçoğundan çok daha bilgelik sahibidir. Cüceler, geldikleri etnik gruba bakılmaksızın geleneklerine değer verir ve atasal kahramanlarından ilham alır. Cüceler ayrıca inatçı ve alaycı doğalarıyla da tanınırlar; bu özellikler Cüceler arasında çok yaygındır, ancak cesaret ve kararlılık ile dengelenirler.

Bir Cücein dostluğunun kazanılması zor olsa da bir kez kazanıldığında asla bitmez. Doğası gereği somurtkan ve kuşkulu olan bu halk, başkalarına güvenmekte yavaş kalır. Özellikle aileleri dışındakilere. Yabancılar iyi niyetlerini birçok kez kanıtlamadıkçaonlar hakkında en kötüsünü çok kolayca düşünebilirler. Bu güven bir kez kazanıldığında, Cüce dostlarına bağlı kalır; ancak ihanetlerin en küçük olanlarını bile, en zalim intikam istekleriyle karşılarlar.

Cüceler dikkatli ve düşüncelidir, diğerlerini bazen çabuk hareket eden veya düşüncesiz olarak görürler. Onlar, her şeyi özenle ve inatçı bir kararlılıkla yapar, pervasız veya korkak davranışlar onlar için alışılmadık olan davranışlardır. Bununla birlikte, öfkeye veya hırsa kolayca kapılabilirler, ki bu onların en yaygın kusurlarıdır.

Vatanlarını terk ederek maceracı olmaya karar verenlerin birçok nedeni vardır. Bir Cüce, sadece onlara has güzelliklere olan sevgisi sebebiyle oluşan basit bir hırs tarafından motive olabilir. Bununla birlikte, bir Cüce, başkaları için doğru olanı yapma dürtüsüyle (özellikle ait oldukları klanları için) veya heyecan arzusuyla motive olabilir, çünkü onlar heyecan aramaktan sıkılmazlar.

## Toplum
Cüceler güçlü bir dayanışma kültürüne sahiptirler. Klanlar halinde yaşarlar ve klan liderleri tarafından yönetilirler. Toplumları, madencilik, taş işçiliği ve zanaatkârlık üzerine kuruludur. İş bölümü yaparak, her bireyin kendine özgü bir rolü vardır. Çalışkanlık, sadakat ve adalet Cüce toplumlarının temel değerleridir.

Cüce toplumu geleneksel olarak birçok klandan oluşur. Her klanın kendine has bir sembolü vardır, çoğunlukla değerli taşlar sembol olarak kullanılsa da bazı klanlar kılıç veya kalkan gibi objelerle de ilişkilendirilebilir. Bazı klanlar aynı taşı sembol olarak kullanabilir, burada da taşın kesilme şekli ile ayırt edilirler. Bu taşlar genellikle klanın topraklarında yaygın olan taşlar olur. Klan üyelerinin zırhlarında veya silah saplarında kullanılırlar. Cücelerin kapsamlı kayıtlar tutma alışkanlığından dolayı, herhangi iki klanın aynı taşı ve kesimi taşıması nadirdir. Onlar, ayrıca her bebeğin doğumu için ona özel bıçak döverler ve bu bıçak, yeni doğanın göbek bağını kesmek için kullanılır. Dövülen bıçak ergenlik çağına geldiğinde ona verilir ve bıçağı iyi durumda tutma görevi ona yüklenir. Cüceler evlendiklerinde, partnerlerinin klanının sembolünü taşıyan (özellikle taş semböllü olan) kılıflar oluştururlar.

Cüceler, aile üyeleri ve arkadaşlar arasındaki bağları son derece değerli bulur ve sıkı sıkıya örülmüş klanlardan oluşurlar. Onlar, özellikle büyüklerine saygı duyar, onlardan sağlam liderlik ve deneyimin bilgeliğini beklerler, ayrıca atalarına ve tarihsel kahramanlarına, veya klan kurucularına da saygı gösterirler. Bu fikir diğer insanlarla olan ilişkilerine de yansır. Cüceler kendilerinden olmayan insanların yaşlılarına bile saygılıdır.

### Dil
Taşdili (bazıları bunu Cevherdili olarak da çevirir) olarak bilinen cüce dili; onların yer ve taşla derin bir bağı olduğunu yansıtan ritmik ve sağlam bir özelliğe sahiptir. Cüce toplumunun sağlam temellerini hatırlatan bir niteliktedir. Güçlü ve vurgulu bir doğası olan boğumlu sesler ve ünsüzlerle zengindir. Dil, cüce kültürünün dayanıklı doğası; zanaat ve taş işçiliğine olan yakınlığıyla uyumlu bir şekilde ağırlık ve ciddiyet hissi taşır. Cücelerin ayrıntılara dikkat etme ve zanaatlarında titizlikle çalışma özelliklerine uygun olarak, bu dil kesinlik ve doğruluk taşır.

### Cüceşehir

## Özellikleri
Taşdilinin kelime dağarcığı; jeoloji, mineraller, metaller ve zanaatle ilgili terimlerle zengindir. Cücelerin zanaatlarında derin bilgi ve ustalıklarını yansıtan birçok teknik terim ve özelleşmiş kelimeyi kapsar. Aynı zamanda onur, sadakat ve aile ve klan bağlarının güçlü olduğu kavramları ileten kelimeleri içerir, bunlar morgrimmer kültüründe çok değerlidir.

Yazılı formda Taşdili, taş veya metal üzerine oyulmuş karmaşık kazıma şeklindeki keskin ve kalın çizgilerle karakterize edilen benzersiz bir yazı sistemine sahiptir. Bu dil yazı esnasında runik sembolleri kullanılır ve yazılı metinlere anlam katmada ve gizli mesajlar iletmekte oldukça kullanışlıdır.

### Diğer ırklara karşı tutumlar
Cüce genellikle diğer ırklara karşı temkinli bir tutum sergilerler. Başlangıçta yabancılara karşı mesafeli olabilirler, ancak adaletli ve dürüst bir ilişki kurulduğunda saygı gösterirler. Dostane ilişkiler kurabildikleri diğer ırklarla ticaret yapma ve işbirliği yapma eğilimindedirler.

## Etnik-grupları
Cücelerın pek çok farklı etnik grubu vardır. Bu gruplardan bazıları varoluşlarına klanlar olarak başlamış, yıllar sonrasında farklı etnik yapılara bölünmüşlerdir.

- Akşemşah: _Nanmoth'un cüceleri_ olarak da bilinen, [Nanmoth vadisinin]({{site.baseurl}}wiki/nanmoth-vadisi.html) karanlık ormanlarında, ve onun derinliklerinde yaşayan kara benizli cüce etnik grubudur. Soyları, eski zamanlarda aynı isimle kurulmuş "Akşemşah" klanına dayanır.

- Kerdorun: _Orod Mir'in Halkı_ olarak bilinirler. Ateş anlamına gelen "Ker" ile uzun sakal anlamına gelen "Dorun" kelimelerinin birleşimlerinden oluşur. Bu halk [Orod Mir'in]({{site.baseurl}}wiki/orod-mir.html) muhteşem cüceşehirlerinde yaşar, birbirinden güçlü silahlar, birbirinden güzel mücevherler ve taş eserleri yaratmalarıyla meşhurdurlar. Zanaatkârlıkları kimseyle boy ölçüşemez.

- Taşmühür: _İrfanı geniş millet_ olarak da bilinen Taşmühürler marifetlerini büyüyle gösterir. Tarihten beri gelen, büyüye olan alışkanlıkları onları bu konuda hısımlarından ayırır. Doğal olarak büyüye yatkınlıkları vardır.

## Tarih