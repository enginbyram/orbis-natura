---
layout: post
categories: Toplum Irklar
title: İnsanlar
desc: Oluşumu bile hasımlarının günahları sebebiyle başlayan İnsan, zamanının başlangıcından beri göklere merak duyar, ufuk çizgisini her zaman aşmaya çalışır. Evrenin bir ucundan diğer ucuna kadar her yere adımını atmış, gittiği her yere gelenek ve göreneklerini taşımıştır.
---

# İnsanlar
Oluşumu bile hasımlarının günahları sebebiyle başlayan **İnsan**, zamanının başlangıcından beri göklere merak duyar, ufuk çizgisini her zaman aşmaya çalışır. Evrenin bir ucundan diğer ucuna kadar her yere adımını atmış, gittiği her yere gelenek ve göreneklerini taşımıştır. Gittiği her coğrafyaya uyum sağlamış ve oracıkta değişmiştir; böylece yeni lisanlar ve yeni kültürler doğurmuştur. Bazıları kuzeyin düzlüklerini evleri bilmiş ve atlarını özgürce koşturmuştur, bazıları ise güneyin sıcak kumlarında birbirinden büyük şaheserler yaratarak zaman ile savaşmış ve medeniyet olarak galibiyetle ayrılmışlardır. Çok farklı kültürlere bölünmüş olsalar da hepsinin en önemli ortak özelliği: Hırs, heves ve tutkularından ortaya çıkan büyük imparatorluklar ve krallıklardır.