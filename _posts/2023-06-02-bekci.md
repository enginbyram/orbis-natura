---
banner: "/assets/img/bekci_bn.jpg"
layout: post
categories: Toplum Din
title: "Işığın koruyucusu: Bekçi inancına dair"
desc: Her tasviri için farklı kilise veya tapınak kuruluşları ve organizasyonları olsa da, inancın temel öğretilerine göre sadece tek bir tanrıdır. Bekçi'nin birden çok "tasviri" veya "siması" olması sebebiyle O'ndan bahsedilirken aynı zamanda Beş Tanrı olarak da bahsedilebilir.
tags: Featured
---

# {{page.title}}

<blockquote>"Yiğit ona hakkı bahşetsin ve şimdiler gibi kötü günlerde onu haksızlıktan korusun. Her şeye kadir olan Baba ona hikmet sağlasın. Rahman olan Anne onun arayışlarına kulak versin ve kaybolduğu karanlıklarda yıldızlarla yol göstersin."</blockquote>

**Bekçi** veya **Tanrı**, Orbis kıtasında dominant olan bir inançtır. **Mukaddes Kitap**, tanrı tarafından indirilmiş kutsal kitap olarak olarak bilinir. Bazı mezheplerce farklı düşünülse de kökünde monoteist bir yapısı, lakin birden fazla tasviri vardır.

Bekçi'nin beş farklı tasvirinin her biri hayatın farklı noktalarını temsil eder ve hepsine farklı amaçlar için dua edilir. **Anne**, **Baba**, **Yiğit**, **Bakire** ve **Yabancı** olarak adlandırılırken kendilerine has isimleri de vardır. Kendi isimleri daha yaygınca kullanılır.

Her tasviri için farklı kilise veya tapınak kuruluşları ve organizasyonları olsa da, inancın temel öğretilerine göre sadece tek bir tanrıdır. Bekçi'nin birden çok "tasviri" veya "siması" olması sebebiyle O'ndan bahsedilirken aynı zamanda **Beş yüzlü tanrı** olarak da bahsedilebilir. Bu bilgiler kutsal kitapta geçse de okuma-yazma seviyesinin düşüklüğü sebebiyle bu gerçek halk tarafından tam olarak anlaşılmayabilir. Rahiplerin Beş Tanrı kavramının arkasındaki teolojik nüansı cemaatlerine önemle vurgulaması alışılagelmiş bir görüntüdür.

Aynı zamanda, bunun bir inanç olması ve varlığının doğrulanamaz olması sebebiyle halk tarafından farklı yorumlamaları da mevcuttur: Kuzey sahillerinde yaşayan halk tarafından **Boğulmuş tanrı** olarak görülür ve bu nedenle [Ağlayan Kadın]({{site.baseurl}}/toplum/din/aglayan-kadin) mezhebi ortaya çıkmıştır.

### Lûna
<blockquote>Hayat bazen karanlıkta seyir eder, bazen ise oldukça aydınlık olur. Karanlıkta kalmış olabilirsin, ancak ilerisi yine aydınlık olacaktır. Ay ışığını takip et, doğru yolu bulacaksın.</blockquote>

**Lûna**, veya diğer adıyla **Anne**, **Gümüş Leydi**, ve **Akşamın Beyaz Leydisi**; güzel melodilerin, ay ışığının, ruhun ve kaos ile düzen arasındaki dengenin tasviridir. Aynı zamanda ay(veya asıl ismiyle Lûna), Bekçi'nin Anne tasvirinin bedenleşmiş hali olarak kabul görür.

O, karşıtı ve ebedi rakibi [Belphegor]({{site.baseurl}}/toplum/din/belphegor) ile sonsuz bir savaştadır. Savaşları, gökkubbenin sonsuz dramasıdır, ve doğanın dengesi için çok önemlidir: Lûna, tekrar doğmadan gecenin karanlığı, yani Belphegor onu yutmaya çalışır, ve bu döngü her gece tekrarlanır. Lûna hiç bitmeyen bu mücadelenin sonunda, her yeni ay döngüsünde, Belphegor tarafından katledilir. Bir diğer düşmanı ise [Belial'dir]({{site.baseurl}}/toplum/din/belial), çünkü onun düzenbazlığı bitmek bilmez ve akşam karanlığında, ayın ışığının gölgesinde gücüne güç kattığı düşünülür.

[Lyn]({{site.baseurl}}/toplum/din/belial) ve [Persis]({{site.baseurl}}/toplum/din/persis) onun hem çocukları, hem de yakın müttefiklerindendir. Onlar Lûna'nın ışığı altında eğlenmeyi çok sever.

Lûna;  ay ışığının ve yıldızların, arayışta olanların ve iyi kalplilerin; navigasyonun ve navigatörlerin; takibin, maceracıların ve gezginlerin; iyi duaların ve rüyaların tasviridir. Onun gücü: Dünyanın gelgitlerini ve kadınların üreme döngülerini kontrol eden gizemli gücünden gelir. Doğası, görünüşü ve karakteri, ayın döngüleriyle beraber değişir. İsmini, dünyanın uydusu ile paylaşır. Bazen ise, insanlar ayın kendisinin, Lûna olduğunu savunur ve onun dünyayı izlediğini düşünür. Arkasında bıraktığı ışık ise onun hem mutluluk hem de üzüntü nedeniyle bıraktığı gözyaşları olduğu düşünülür.

O'nun, gel-gitleri kontrol edenin, ve akşamları iç rahatlığı dileyenlere istediğini verenin olduğuna inanılır. Ay, karanlıkta ışığını yansıtarak kötülüğü uzak tutar. Lûna, ruhunu ay ile birleştirmiş, ve sonsuza dek yukarından dünyayı izlemekte olacaktır.

Lûnayid Kilisesi, kendisinin ibadet edildiği kilisedir. [Sarandiel]({{site.baseurl}}/toplum/din/sarandiel) adı altında alt-mehzebi bulunur.

Anne'nin en önemli kuralı tolerans ve kabulleniştir. Cemaatine; onlardan olmayanları, farklı olanları, acı veya üzüntü çekenleri, kaybolmuşları ve diğerlerini tamamiyle onlardanmış gibi kabul edip, yol göstermelerini emreder. Her canlıyı eş görüp, hepsine eşit davranmak doğalarında vardır. Cemaati genellikle hoşgörülü, ve sabırlıdır. Her türlü yardıma koşmaktan çekinmezler.

Dolunay akşamında doğan bebekler nadiren de olsa doğaüstü güçlere sahip olabilirler. Bu güç dolunay vaktinde gözbebeklerinin beyazlamasına ve bu sayede normal insanların göremeyecekleri şeyleri görmesine yardımcı olur.

Ay ışığında doğum yapanlara *Aydoğuran* denir, ve ergenliğinden sonra Lûna'ya ibadet edecek bir [ruhban]({{site.baseurl}}/toplum/mertebeler/ruhbanlar) olması beklenir.

### Sol
<blockquote>Işık yok olduğunda uyku küçük bir ölüme dönüşür, rüyalar ise herkesi sonsuz akşama sürükleyecek fısıltılara. O uyumaz, omuzlarındaki yük yüzünden uyumaktan korkar.</blockquote>

**Sol**, diğer adlarıyla **Sonsuz Güneşin Koruyucusu**, **Işık** veya **Baba**; düzenin ve zamanın, güneşin ve sıcaklığın, hikmet ve irfanın; gündoğumunun, doğumun, baharın, özverinin, sağlığın ve gençliğin tasviridir. Sert ancak eşit olarak karakterize edilir.

Tasvirlerinde arkasından altın sarısı bir ışık yayar. Gümüşî beyaz saçları vardır ve kısadır. Üstünde gümüş veya altın yaldızlı; siyah veya mor rahip cüppesi vardır.

Ona ibadet edenlerden yasalara kağıtta yazıldığı gibi uymalarını ister. Bunun nedeni kuralların herhangi bir toplumun temelleri olduğuna inanması; ve bu kuralları yıkmanın, veya yasalara saygısızca davranmanın toplumları yıkacağını düşünmesidir. Bu düşünce aynı şekilde geleneklerde de uygulanır.

Işık, kişilere aynı zamanda hukukla iç içe olmalarını da tembih eder. Bu nedenle ona ibadet edenlerin çoğu hukuk ve yasalarla ilgilenen [büyücüler]({{site.baseurl}}/toplum/mertebeler/buyuculer) , askerler, yöneticiler; kadılar ve avukatlar olur.

O'nun bu mesajı aynı zamanda ölümlülerin yarattığı hiyerarşiyi de etkiler. Sonsuz Güneşin Koruyucusu; cemaatine, üstlerine saygı duymalarını da emreder. Bunun arkasındaki neden, üstlerinin dediklerini saygılı bir şekilde dinleyenlerin aldıkları sonuçlar, saygısızca davranıp dinlemeyenlerin aldığı sonuçlardan daha farklı ve başarılı olmasıdır.

Sol'ün cemaatinin toplandığı, [rahiplerin]({{site.baseurl}}/toplum/mertebeler/ruhbanlar) ve [paladinlerin]({{site.baseurl}}/toplum/mertebeler/ruhbanlar) bulunduğu bir organizasyona **Solî Kilisesi** denir. Merkezi bir toplum olup, tapınaklar yerine kiliseler kullanmayı yeğlerler. Rahiplerine **güneşlordu** veya **güneşleydisi** denir. Kolektif olarak bütün rahip sınıfına **Solî** denir. Hiyerarşi oldukça önemli olup, aynı zamanda da sıkıdır.

### Meda
<blockquote>Çürümüş bedenler ancak şiddet ve zora dayatılarak yeniden hayatlandırılabilir.</blockquote>

**Meda**, bazı kültürlerde **Palanthar** veya takma adıyla **Yiğit**; adaletin ve hukukun, zanaat ve zanaatkârların; gücün, demirciliğin ve yaratıcılığın tanrı tasviridir. Gücü bahşeden fiziksel gücün efendisi olarak bilinir. Özellikle Orbis’in güneyinde, [Xoras]({{site.baseurl}}/cografya/yerlesim/xoras) ve [Tal-Haib]({{site.baseurl}}/cografya/yerlesim/tal-haib) çevresinde yaygın olarak takip edilen bir tasvirdir. Hukuk ve adalet anlayışı çoğu millet tarafından kabul görmüş, ve bu milletlerin yasalarında kullanılır.

Meda, hak arayanların başvurduğu bir tasvir olup, adaletin olduğu yerde eşitlik hukukunu aşılar, fakat adaletsizlik ile karşılaşıldığında ise her türlü aracın mübah olduğunu, ahlaki normların istenilen adalet için geri çekilebileceğini tembihler. [Öreklere]({{site.baseurl}}/canlilar/orekler/orekler) olan karşıtlığı hem kutsal kitapta, hem de kilise mensubunda görülebilir.

Meda'nın üç sırtlanı meşhurdur. Bu sırtlanlar, gerekenleri cezalandırmak ve kendisi öç alamayanlara yardım etmek için gönderilen hayvanlarıdır. Her sırtlanın farklı karakterleri vardır.

### Teros
**Teros** veya **Bakire**; güzelliğin ve saflığın, aşkın ve evliliğin, doğanın ve yabanların; [druizmin]({{site.baseurl}}/toplum/mertebeler/druidler) ve bununla birlikte druidlerin, mantarların, tarımın, çiftçilerin ve [ırşilerin]({{site.baseurl}}/canlilar/irsiler/irsiler) üzerinde önemli etkisi bulunan tasvirdir. Melek [Empis'e]({{site.baseurl}}/toplum/din/empis) dalgaların anahtarı [Dhizummar'ı]({{site.baseurl}}/nesneler/dhizummar) ve **Denizlerin Kraliçesi** ünvanını vermiştir.

O, güzelliğin ve saflığın özüdür. Varlığı, hayranlık uyandıran bir zarafet duygusu uyandırır. Takipçileri, düşüncelerinde ve eylemlerinde saflığı benimseyerek onunla derin bir bağlantı kurabileceklerine inanırlar.

Aşk ve evlilik, Teros ile ilişkilendirilen kutsal kavramlardır. O, bireyleri uyumlu birlikteliklere yönlendiren, kalıcı sevgiyi besleyen nihai çöpçatan olarak saygı görür. Takipçileri, genellikle gönül meselelerinde Bakire'nin kutsamasını arar ve evliliğin kutsallığını simgeleyen kutlamalar yaparlar.

Teros, doğaya sıkı sıkıya bağlıdır ve takipçileri, vahşi doğayı kutsal bir bölge olarak görürler. Tanrının varlığının hışırdayan yapraklarda, açan çiçeklerde ve kuşların şarkılarında hissedilebileceğine inanırlar. O, doğal dünyanın korunmasıyla ilişkilendirilir ve takipçileri çevre ile uyum içinde yaşamaya çalışır.

### Marach
<blockquote>“O, geçmişe bağımlı olandır. Fani hayatların anıları arasına inşaa ettiği kalesinde oturur, muhteşem güzellikte incilere bakakalır gibi onu çeken anıları izler de izler. Çoğu tecrübeli büyücü onun güdülerini anlamaya çalışır, fakat onun her zamanki esrarlı hali sırlarını bütün evrenden saklar.”</blockquote>

**Marach**, **Thanatos** veya **Yabancı**; ölümün gizemlerini, bilinmeyeni ve fani kavrayışının ötesinde yatan güçleri bünyesinde barındırır. Hiçlik kavramını temsil eder ve genellikle ve yaşam ile ölüm arasındaki geçişle ilişkilendirilir. Marach, diğer tasvirlerin aksine sima olarak herhangi bir formda gösterilmez. O semboller, duyular ve görüler aracılığıyla tasvir edilir.

O, anı parçalarını ve  hatıraların esanslarını toplamayı sever. Çoğu modernist teologa göre bu tasvir aynı zamanda deliliğin de tasviridir. Marach’ın metodları ve süregelen tasvir şekli neticesinde ortaya çıkardıkları görüş: Onun hatıralardan silinmekten korkması sebebiyle anılarda yaşamaya çalışması bu tür fani yadigârları toplamaya çalışmasıdır. Bu sebeple bu tasvir aslında her insanın içerisinde bulunan deliliğin bir yansımasıdır.

Yabancı, ölümün somutlaşmış halidir. Takipçileri, ölümü varoluş döngüsünün doğal bir parçası olarak görürler ve ruhları ölümlü alemden ötedeki bilinmeyen alemlere götüren rehber olarak ona saygı duyarlar. Yabancı, cenaze törenleri ve ölenleri onurlandırmak için yapılan ritüeller ile ilişkilendirilir.