---
title: Tarih
layout: page
categories: tarih
---
_Bu fantastik diyarın geniş dokumasında; unutulmuş çağların yankıları, zamansız efsanelerin fısıltılarıyla iç içe geçen sihir, çatışma ve sakinlerinin yenilmez ruhunun dokunduğu bir tarih ortaya çıkar. Kozmosu şekillendiren ilkel güçlerden tutun da büyük medeniyetlerin yükselişine ve çöküşüne kadar bütün bu ansiklopedi eski çağların derinliklerine inerek hayret verici dünyanın özünü şekillendiren zaferleri ve trajedileri gün yüzüne çıkarır._

> ### İçindekiler
- [İlk Çağ](#i̇lk-çağ)
    - [Uzun Akşam Olayı](#uzun-akşam-olayı)
    - [İlk Göç](#ilk-göç)
    - [İstila Devri](#istila-devri)
- [Ejder Çağı](#ejder-çağı)
    - [İkinci Göç](#ikinci-göç)
    - [Kahramanlar Devri](#kahramanlar-devri)
    - [Büyük Bölünme](#büyük-bölünme)
- [Karanlık Çağ](#karanlık-çağ)

## İlk Çağ

### Uzun Akşam Olayı

Tam tamına _136 yıl_ boyunca sürmüş olan bu tarihi olay büyük bir göç başlatarak Orbis kıtasına olan ilk büyük göçün tetikleyicisi olmuştur. Aynı zamanda İlk Çağ'ın başlangıcı kabul edilir.

[Orbis]({{site.baseurl}}cografya/Orbis.html) tarihinde karanlık ve soğukla örtülenmiş bir bölüm bulunur, adı da Uzun Akşam olarak anılır. Kışın buz etkisinin toprağı sıkılaştırdığı, güneşin gökyüzüne küstüğü ve böylece dünyayı boyun eğmez bir alacakaranlığa sürüklediği bir dönemdi.

Bu soğuk diyarın katalizörü, [Uçsuz Deniz'in]({{site.baseurl}}wiki/ucsuz-deniz.html) ötesindeki uzak kuzey diyarlarında ortaya çıktı. Çağlar boyunca uyku süren bir dizi devasa volkan, ateşli bir öfkeyle uyandı, göklere yükselen kül ve erimiş kayaları gökkubbeye doğru püskürttü. Gökyüzü külle boğulurken, toprağın üzerine yıllarca dinmeyecek bir kasvet çöktü, güneşin ışıltılı sıcaklığını perdeledi.

Bir zamanların verimli kuzey kıtası, şimdi ıssız bir çorak araziye dönüştü ve sakinlerini acı bir gerçekle yüzleşmeye zorladı. Ekinler, amansız ayazın ağırlığı altında kurudu, kudretli nehirler dondu ve akmayı durdurdu. Hayatta kalmanın zorlaşmasıyla birlikte kuzey sakinleri, yeni bir başlangıç aramak için güneye doğru toplu bir göç başlattı.

Kuzeyin yazık halkı amansız kar fırtınalarıyla savaşarak gemilerine bindiler ve keşfedilmemiş vahşi dalgaların arasında yol aldılar. Uçsuz Deniz çetin ve tehlikeliydi. Klanlar ve kabileler kıtlık karşısında birleştiler.

#### İlk Göç
İlk Göç, Uzun Akşam döneminde geçse de ondan bağımsız olarak _2,566 yıl_ sürmüş bir olaydır. Uzun Akşam sona erdiğinde, İlk Göç dönemi daha yeni başlamış sayılır.

Yaklaşan göçmen dalgasının haberi, yoğun ormanlar ve ormanların gizemiyle örtülmüş ıssız kıta Orbis'e ulaştı. Bu topraklar [Irşi]({{site.baseurl}}wiki/irsi.html) olarak bilinen kadim ve güçlü varlıkların; doğanın ruhani koruyucularının topraklarıydı.

Yorgun göçmenler nihayet keşfedilmemiş kıyılara vardıklarında, kendilerini düşmanlıkla değil, yeşilliklerin arasından bakan meraklı ve parlak gözlerle karşı karşıya buldular. Vahşi ormanların sakinleri ırşiler, yeni gelenleri ihtiyat ve fesatlık karışımı bir bakışla gözlemlediler.

Birbirinden pek farklı iki kültür yakınlaştıkça ortaya benzersiz bir gelişim ortaya çıktı. Çaresizlik ve hayatta kalma arzusuyla hareket eden göçmenler, ırşiler ile bağlantı kurmaya çalıştı, ancak onların ihtiyatı bu işi zorlaştırıyordu. Göçmenler, ormanların derinliklerinde yaşayan ve pek fazla göremedikleri bu varlıklara alçakgönüllü dualar okuyor ve çeşitli bölgelerdeki ağaçların altına yedikleri yiyeceklerden bir kaç parça bırakarak saygılarını sunuyorlardı. Irşiler, doğaya derinden bağlı (ki bazen doğanın ta kendisi olduğu da tartışılır) hayırsever varlıklardır. Bu sebeple göçmenlerin mücadelelerini; ortak hissiyat olan sıcaklık ve yiyecek özlemini kabul ettiler.

Günler aylara ve aylar yıllara dönüşürken göçmenler ile ırşilerin kültürleri iç içe geçmiş, göçmenler eski kültürlerini kaybetmeden gördükleri yenilikleri de benimseyerek benzersiz bir gelenek ve inanç dokusu yaratmıştır. Göçmenler, büyülü ormanların sırlarını keşfederek sonrasında tarihin çeşitli dönemlerini derinden etkileyecek [druidizm]({{site.baseurl}}/wiki/druid.html) kavramını ortaya çıkarmışlardır. Irşilerin vesayeti altında, göçmenler hayatta kalma becerilerini geliştirdiler; yetenekli avcı ve toplayıcılar, ormanın kâhyaları oldular. Bir yandan o hassas dengeyi korurken bir yandan da kaynaklarından yararlanarak, vahşi doğanın incelikli işaretlerini okumayı öğrendiler.

Göçmenlerin bir zamanlar yabancı olan inançları, ırşilerin manevi gelenekleriyle sorunsuz bir şekilde harmanlandı. Kutsal korular, ormann koruyucularına adakların sunulduğu ve toprağa verilen nimetler için minnettarlığın ifade edildiği ortak toplanma yerleri haline geldi. Göçmenlerin ata tanrılarına ve ırşilere olan saygıyı bi araya getiren; her iki dünyayı kucaklayan senktretik yeni ritüeller ortaya çıktı.
Nihai şafağın ardından, volkanik patlamalar sona erdiğinde ve karanlık gökyüzü açıldığında, göçmenler ve ırşiler; kaderlerinin kesişimiyle birlikte sonsuza dek değişmiş şekilde tek vücut olarak durdular. Irşiler bu göçmenlere [Cüce]({{site.baseurl}}/wiki/cuce.html), ismini vermişlerdir.

### İstila Devri
İlk Göç'ün ardından, Orbis kıtasında İstila Devri olarak bilinen yeni bir dönem başladı. Ancak bu dönem, Orbis sakinleri için yeni ve zorlu bir mücadelenin başlangıcı oldu. İstila Devri ise _bin yıl_ sürmüş olup, aynı zamanda eski kayıtlarda Felaket Yılları olarak da geçer.

Kuzey kıtasında volkanik patlamaların sonucunda, bu felaketler [ejderhaların]({{site.baseurl}}/wiki/ejderha.html) ortaya çıkmasını tetikledi. Ateşin derinliklerinden doğan bu görkemli ve korkunç yaratıklar, zamanla güçlendi ve sayıları arttı. Sonunda ejderhalar Orbis kıtasına ilerleyerek bin yıl sürecek bir çatışma ve kargaşa dönemini başlattı.

Ejderhalar ve Cüceler arasında bin yıl süren bir savaş patlak verdi. Cesur ve kararlı Cüceler, topraklarını ve özgür ormanlarını ve nihayetinde özgürlüklerini ejderha işgalcilerin saldırılarına karşı savunmak için şiddetle savaştı. Bununla birlikte, muazzam güçleri ve kurnazlıkları ile ejderhalar zorlu rakipler olduklarını kanıtladılar. Çatışma boyunca ejderhalar sürekli çeşitlendi ve yeni türlere bölündü. Ateş püskürten behemotî yaratıklardan uçak çevik gök-yılanlarına kadar farklı türlerle popülasyonları arttı ve bu yeni çevreye uyum sağladı. Her geçen yıl ejderhalar daha baskın hale geldi ve Cücelere karşı yavaş yavaş üstünlük kazandı.

Muazzam güçlükler karşısında hayatta kalmayı becerenlerin bir kısmı ejderha egemenliğine karşı direnişlerini sürdürebilecekleri gizli yerleşim bölgeleri oluşturarak uzak dağlara sığındı. Diğerleri ise ormanların derinliklerinde teselli ve koruma aradılar, kadim ırşilerle birlikte gizlilikle yaşamaya devam ettiler. Ormana sığınanlar zamanla farklılaşarak kendilerine [Neme]({{site.baseurl}}/wiki/neme.html) demeye başladı. Direnişin gölgeleri ve fısıltıları hiçbir zaman bitmedi, bir umut ışığı her zaman yanmaya devam etti. Dağlara sığınan kökbodanlar ve ormanlara sığınan nemeler, direniş alevlerini beslemeye devam etti ve topraklarını gaddar ellerden geri alma şansı için zamanlarını bekledi.

Ancak böylesi bir sıkıntı karşısında bile meydan okuma ruhu sönmedi ve Orbis'in gelişmekte olan destanında bir sonraki bölüm için sahneyi hazırladı.

## Ejder Çağı
Ejder Çağı sırasında, dağlara sığınan Cücelerin hayatta kalan üyeleri dikkate değer bir dönüşüm geçirdi. kendilerini dış dünyaya kapamaları sebebiyle taştan, dağların altındaki zenginliklerden ve sonradan farkına vardıkları [Karaderinliğin]({{site.baseurl}}/wiki/karaderinlik.html) korkutucu varlıklarından başka hiçbir şeyden etkilenmemişlerdir. Bu da onların kendilerine has yeni gelişimler göstermesine sebep olmuştur. [Cüceşehirleri]({{site.baseurl}}/wiki/cuce.html#cüceşehir) ortaya çıkmış, boyları kısalmış ancak kütlelerinden hiçbir şey kaybetmemişlerdir. Diğer hısımlarıyla olan iletişimi sağlayabilmek için atalarından kalma doğa enerjisini manipüle etme biçimleriyle taşı kazma yöntemlerini birleştirerek kendilerine has iletişim dili bulmuşlardır. Böylece başka şehirlerle yüzyüze konuşamasalar da onların nerede olduklarına ve ne durumda olduklarına dair bilgileri öğrenebilmişlerdir. Bu iletişim şeklinin ötesine giderek zamanla kendi dilleri olan [Taşdilini]({{site.baseurl}}/wiki/cuce.html#dil) geliştirmiş, ve kaya kazıma teknikleriyle birlikte runik alfabesini oluşturmuşlardır.

Doğa enerjisini manipüle etme yetenekleri zamanla kendi istekleri doğrultusunda başk bir yöne doğru kayıp yer altında işe yarayacak tekniklerde kullanmaya başlamışlardır. Bu şekilde olağanüstü zanaatkarlıkları ve dünyayla derin bağları olan, dayanıklı ve becerikli birer insanlar haline gelmişlerdir. Madencilik, metal işçiliği ve taş işçiliği becerilerini geliştirmiş, dağların içinde Karaderinliğin tehlikelerine karşı konulması için muazzam kaleler inşa etmeye başladılar ve değerli kaynaklar aramak için daha da derinlere inmeye başladılar. Zamanla büyülü eserlerin yaratılmasına birer usta zanaatkâr ve ünlü uzmanlar oldular.

### İkinci Göç
İkinci Göç, toplamında _523 yıl_ sürmüş bir dönemdir. Bu dönemde [Arysus]({{site.baseurl}}/wiki/arysus.html) isimli kabile Orbis kıtasına gelerek yeni bir dönem başlatmış ve tarihin belki de en büyük değişimini gerçekleştirmişlerdir.

Anavatanları Erys olan, uzak doğudaki bir kıtada yaşayan Arysus halkı büyüyü çeşitli biçimlerde kullanma yeteneğine sahip, gizli sanatlarla derin bir bağı olan bir medeniyettiler. Zaman içinde anavatanları, kendilerinden daha güçlü düşmanlarla ve yaşam tarzlarını tehdit edecek kadar azalan kaynaklar sebebiyle çok sayıda zorlukla karşı karşıya kaldı.

Bu mücadelelerin ortasında, kaynaklar açısından zengin ve keşfedilmemiş büyülü potansiyele sahip yeni bir kıtadan bahseden eski kehanetler ve efsaneler ortaya çıktı (bunun [Neheril]({{site.baseurl}}/wiki/neheril.html) ve [Öz Ağaç kehanetleri]({{site.baseurl}}/wiki/oz-agac.html) olduğu sonrasında aşikâr olmuştur). batıda olduğu söylenen bu topraklar (ki şimdilerde Orbis denir) Arysusların kurtuluşunun anahtarını elinde tuttuğu söylendi. Bu masalların ve onların daha iyi bir gelecek için çaresiz umutlarının rehberliğinde, Arysus halkı [Ağlayan Deniz'in]({{site.baseurl}}/wiki/aglayan-deniz.html) uçsuz bucaksızlığında tehlikeli bir yolculuğa çıktı.
Yolculukları onları Orbis kıtasının doğusundaki en uç nokta olan [Rhûnlos (veya "Doğu Noktası")]({{site.baseurl}}/wiki/rhunlos.html) kıyılarına getirdi. Ancak, vardıklarında Arysuslar zorlu bir engelle karşılaştı: güçlü ejderhaların egemenliği. Bu görkemli yaratıklar, güçleri, zekaları ve büyülü hünerleri ile kendilerini neredeyse yenilmez düşmanlar haline getiren Orbis'in hükümdarları olarak yerleşmişlerdi.

Arysuslar, ejderhaların gücünün ne denli olduğunun farkına varmalarına rağmen; efsanelerin, kıtayla iç içe geçmiş kaderlerinden bahsettiğini fark etti. Orbis topraklarında bulunan gücün, toplumlarını eski haline getirmek ve hayatta kalmalarını sağlamak için ihtiyaç duydukları kayıp parça olduğuna inanıyorlardı. Arysuslar, ejderhalara meydan okumanın tehlikeli olacağını biliyordu, ancak Orbis'in kadim büyüsünü bulmak ve bunu kendi lehlerine çevirmek için bir fırsat gördüler.

### Kahramanlar Devri
Ejderlerle olan çarpışmaları sonucunda ejderhaların yenilmez olmadığını keşfettiler. Onları incelediler ve sırlarını ortaya çıkarmayı umarak savunmalarındaki zayıflıkları belirlediler. Ayrıca, Arysuslar ejderhaları geçici olarak zayıflatabilecek veya engelleyebilecek benzersiz büyüler ve tılsımlar geliştirmek için yüzyıllar boyunca süren çalışmalarla bilenmiş kendi büyülü yeteneklerini kullanabiliyordu, fakat bunların hepsini sayıca az olmaları sebebiyle tek başlarına halletmeleri imkansızdı. Rhûnlos ve çevresine yerleşirken duyumlara göre dağların altında gizlenmiş şehre benzer yapılar vardı. Onları araştırdıklarında Cüceler ile karşılaştılar. Çeşitli sıkıntılar yaşamış olsalar da zamanla birbirlerine alıştılar ve yüzyıllardır savunma konusunda kendilerini geliştrmiş, aynı zamanda Arysuslar ile aynı umuda ve isteğe sahip müttefiklerini bulmuşlardı.

Bu ittifak, devam eden mücadelelerinde önemli bir detay olduğını olduklarını kanıtladı. Arysuslar, yeni buldukları müttefiklerini kendilerini savunmak ve ejderhalara karşı koordineli saldırılar başlatmak için büyü bilgilerini paylaştı.

[Ejder Savaşı]({{site.baseurl}}/wiki/ejder-savasi.html) adı verilen geniş çaplı bir savaş başladı. Bu savaşta Cüceler, hem druidler hem de Arysuslar omuz omuza savaştı. [Kanatlı Şövalye Thyr]({{site.baseurl}}/wiki/kanatli-sovalye-thyr.html) liderliğinde ejderhaları kontrol eden Neheril yok edildi. Artık ejderlerin hükmü bitmiş, sıra insanların hükmündeydi; ancak ejderhalar tamamiyle yeryüzünden silinmiş de sayılmazdı.
Bu döneme Kahramanlar Devri denmesinin en büyük sebebi, savaşın ardından büyük kahramanların; ve onlarla birlikte Orbis'in dört büyük hanedanlıklarının kuruluşudur:

- Kanatlı Şövalye Thyr savaşta kazandığı ün ile [Rhûnlos'un tepesine]({{site.baseurl}}/wiki/rhun.html) yerleşti ve [Thyrondor]({{site.baseurl}}/wiki/thyrondor-hanesi.html) hanesini kurdu.

- [Büyücü Meldor]({{site.baseurl}}/wiki/buyucu-meldor.html) [Hisar'ı]({{site.baseurl}}/wiki/hisar.html) inşa ederek [Meldorren]({{site.baseurl}}/wiki/meldorren-hanesi.html) hanesini kurdu. Böylece ilim ve irfanın yayılımı; büyünün gelişimi ve anlaşılmayanın anlaşılması kolaylaştı.

- [Akşamkralı Glin]({{site.baseurl}}/wiki/aksamkrali-glin.html) batıya gitti ve karanlık ormanların içerisindeki madenleri çıkarmak için [Haedelos'u]({{site.baseurl}}/wiki/haedelos.html) ve kendi hanesi [Glindur'u]({{site.baseurl}}/wiki/glindur-hanesi.html) kurdu.

- [Cüce Houfrek]({{site.baseurl}}/wiki/cuce-houfrek.html) [Orod Mir'in]({{site.baseurl}}/wiki/orod-mir.html) kapılarını dış dünyaya açarak cüceler için yeni bir tarih başlatmıştır. Orta parmağı gümüş olmasından dolayı kurduğu haneye [Gümüşparmak hanesi]({{site.baseurl}}/wiki/gumusparmak-hanesi.html) denir.

Savaş çok uzun yıllar sürmemiş olsa da, bu dönemin bitişi [Neheril'in artifaklarının]({{site.baseurl}}/wiki/neheril.html#artifaklar) dağıtılmasıyla başlamıştır. O süreye kadar geçen zaman tam net olmasa da _22 yıl_ olduğu düşünülmektedir.

#### Büyük Bölünme

## Karanlık Çağ
